[
    {
        "author": "袁去华",
        "dynasty": "宋",
        "type": "词",
        "rhythmic": "一丛花",
        "title": "",
        "preface": "",
        "paragraphs": [
            "东风吹恨著眉心。",
            "金约瘦难任。",
            "西窗翦烛浑如梦，最愁处、南陌分襟。",
            "香歇绣囊，尘生罗幌，憔悴到如今。",
            "小花幽院夜沈沈。",
            "凉月转槐阴。",
            "拂墙树动开朱户，又赢得、愁与更深。",
            "青翼不来，征鸿难倩，流怨入瑶琴。"
        ],
        "notes": "",
        "id": "59978da81baa8fe4ecbc9741df0098f1"
    },
    {
        "author": "袁去华",
        "dynasty": "宋",
        "type": "词",
        "rhythmic": "东坡引",
        "title": "",
        "preface": "",
        "paragraphs": [
            "陇头梅半吐。",
            "江南岁将暮。",
            "闲窗尽日将愁度。",
            "黄昏愁更苦。",
            "归期望断，双鱼尺素。",
            "念嘶骑、今到何处。",
            "残灯背壁三更鼓。",
            "斜风吹细雨。"
        ],
        "notes": "",
        "id": "a97440b52335fdc34a6a19b8bb1e1870"
    },
    {
        "author": "袁去华",
        "dynasty": "宋",
        "type": "词",
        "rhythmic": "侧犯",
        "title": "",
        "preface": "",
        "paragraphs": [
            "篆销馀馥，烛堆残蜡房栊晓。",
            "寒峭。",
            "看杏脸羞红、尚娇小。",
            "游蜂静院落，绿水摇池沼。",
            "闲绕。",
            "翠树底、搘颐听啼鸟。",
            "愁风怕雨，弹指春光了。",
            "音信杳。",
            "最堪恨、归雁过多少。",
            "困倚孤眠，昼长人悄。",
            "睡起依然，半窗残照。"
        ],
        "notes": "",
        "id": "b93b2f241c0757fb7692a1e4d410f552"
    },
    {
        "author": "袁去华",
        "dynasty": "宋",
        "type": "词",
        "rhythmic": "倾杯近",
        "title": "",
        "preface": "",
        "paragraphs": [
            "邃馆金铺半掩，帘幕参差影。",
            "睡起槐阴转午，鸟啼人寂静。",
            "残妆褪粉，松髻敧云慵不整。",
            "尽无言，手挼裙带绕花径。",
            "酒醒时，梦回处，旧事何堪省。",
            "共载寻春，并坐调筝何时更。",
            "心情尽日，一似杨花飞无定。",
            "未黄昏，又先愁夜永。"
        ],
        "notes": "",
        "id": "b0174da8af5a8059b0b24d16e65cea17"
    },
    {
        "author": "袁去华",
        "dynasty": "宋",
        "type": "词",
        "rhythmic": "八声甘州",
        "title": "",
        "preface": "",
        "paragraphs": [
            "正阴阴、夏木听黄鹂，百啭语惺松。",
            "乍钩窗意适，临池倒影，竹树青葱。",
            "翠盖红妆窈窕，香引一帘风。",
            "向晚追凉处，月挂梧桐。",
            "何处楼头吹笛，渐玉绳低侧，河汉横空。",
            "想调冰雪藕，清夜与谁同。",
            "贮离愁、难凭梦寄，纵遣书、何日有征鸿。",
            "房栊静，伴人孤寂，唯有鸣蛩。"
        ],
        "notes": "",
        "id": "4d9098f810fb0b3f9fd2e8a166e14a72"
    },
    {
        "author": "袁去华",
        "dynasty": "宋",
        "type": "词",
        "rhythmic": "六州歌头",
        "title": "",
        "preface": "",
        "paragraphs": [
            "柴桑高隐，邱壑岁寒姿。",
            "北窗下，羲黄上，古人期。",
            "俗人疑。",
            "束带真难事，赋归去，吾庐好，斜川路，携筇杖，看云飞。",
            "六翮冥冥高举，青霄外、矰缴何施。",
            "且流行坎止，人世任相违。",
            "采菊东篱。",
            "正悠然、见南山处，无穷景，与心会，有谁知。",
            "琴中趣，杯中物，醉中诗。",
            "可忘机。",
            "一笑骑鲸去，向千载，赏音稀。",
            "嗟倦翼，瞻遗像，是吾师。",
            "门外空馀衰柳，摇疏翠、斜日辉辉。",
            "遣行人到此，感叹不胜悲。",
            "物是人非。"
        ],
        "notes": "",
        "id": "065ada5d5b8837b116970548a883d349"
    },
    {
        "author": "袁去华",
        "dynasty": "宋",
        "type": "词",
        "rhythmic": "兰陵王",
        "title": "",
        "preface": "",
        "paragraphs": [
            "小桥直。",
            "林表遥岑寸碧。",
            "斜阳外、霞绚晚空，一目千里总佳色。",
            "初寒遍泽国。",
            "投老依然是客。",
            "功名事，云散鸟飞，匣里青萍漫三尺。",
            "重来怆陈迹。",
            "又水褪沙痕，风满帆席。",
            "鲈肥莼美曾同食。",
            "听虚阁松韵，古墙竹影，参差犹记过此驿。",
            "傍溪南山北。",
            "悲恻。",
            "暗愁积。",
            "拥绣被焚香，谁伴孤寂。",
            "追寻恩怨无穷极。",
            "正难续幽梦，厌闻邻笛。",
            "那堪檐外，更夜雨，断又滴。"
        ],
        "notes": "",
        "id": "5e088de502a590c1bf0b18d5129b22d1"
    },
    {
        "author": "袁去华",
        "dynasty": "宋",
        "type": "词",
        "rhythmic": "兰陵王",
        "title": "",
        "preface": "",
        "paragraphs": [
            "晓阴薄。",
            "隔屋呼晴噪鹊。",
            "长烟袅、轻素望中，林表初阳照城郭。",
            "秋容自寂寞。",
            "清浅溪痕旋落。",
            "桥虹外，明嶂万重，云木千章映楼阁。",
            "天涯信飘泊。",
            "漫水绕郴山，尺素难托。",
            "文园多病宽衣索。",
            "最长笛声断，画阑凭暖，黄昏前后况味恶。",
            "甚良宵闲却。",
            "辽邈。",
            "误行乐。",
            "料恨寄徽弦，心倦梳掠。",
            "西风满院垂帘幕。",
            "对千里明月，五更悲角。",
            "归期秋尽，尚未定，怎睡著。"
        ],
        "notes": "",
        "id": "7cdbb3f1a97ffacbfac121e4f038b679"
    },
    {
        "author": "袁去华",
        "dynasty": "宋",
        "type": "词",
        "rhythmic": "减字木兰花",
        "title": "",
        "preface": "",
        "paragraphs": [
            "灯前初见。",
            "冰玉玲珑惊眼眩。",
            "艳溢香繁。",
            "绝胜溪边月下看。",
            "铅华尽洗。",
            "只有檀唇红不退。",
            "倾坐精神。",
            "全似当时一个人。"
        ],
        "notes": "",
        "id": "b842e28c981d2c66276b2455c672c9d1"
    },
    {
        "author": "袁去华",
        "dynasty": "宋",
        "type": "词",
        "rhythmic": "减字木兰花",
        "title": "",
        "preface": "",
        "paragraphs": [
            "微红嫩白。",
            "照水横枝初摘索。",
            "一梦扬州。",
            "客里相逢无限愁。",
            "黄昏院落。",
            "细细清香无处著。",
            "觅句持觞。",
            "鬓点吴霜不碍狂。"
        ],
        "notes": "",
        "id": "b56c2eac398308e1038c87f718bd06a8"
    },
    {
        "author": "袁去华",
        "dynasty": "宋",
        "type": "词",
        "rhythmic": "剑器近",
        "title": "",
        "preface": "",
        "paragraphs": [
            "夜来雨。",
            "赖倩得、东风吹住。",
            "海棠正妖饶处。",
            "且留取。",
            "悄庭户。",
            "试细听、莺啼燕语。",
            "分明共人愁绪。",
            "怕春去。",
            "佳树。",
            "翠阴初转午。",
            "重帘未卷，乍睡起、寂寞看风絮。",
            "偷弹清泪寄烟波，见江头故人，为言憔悴如许。",
            "彩笺无数。",
            "去却寒暄，到了浑无定据。",
            "断肠落日千山暮。"
        ],
        "notes": "",
        "id": "669e963d43e3c34a5dbb6de9c11a1417"
    },
    {
        "author": "袁去华",
        "dynasty": "宋",
        "type": "词",
        "rhythmic": "卓牌子近",
        "title": "",
        "preface": "",
        "paragraphs": [
            "曲沼朱阑，缭墙翠竹晴昼。",
            "金万缕、摇摇风柳。",
            "还是燕子归时，花信来后。",
            "看淡净洗妆态，梅样瘦。",
            "春初透。",
            "尽日明窗相守。",
            "闲共我焚香，伴伊刺绣。",
            "睡眼剩剩，今朝早是病酒。",
            "那堪更、困人时候。"
        ],
        "notes": "",
        "id": "089f599e7d7227e1804b13c68fa28777"
    },
    {
        "author": "袁去华",
        "dynasty": "宋",
        "type": "词",
        "rhythmic": "南柯子・南歌子",
        "title": "",
        "preface": "",
        "paragraphs": [
            "秋晚霜初肃，江寒雾未收。",
            "西风吹老白苹洲。",
            "长笛一声、谁在水边楼。",
            "带绿枨新破，真醇酒旋篘。",
            "簪花莫怪老人羞。",
            "直是黄花、羞上老人头。"
        ],
        "notes": "",
        "id": "02e36c25db6ddb2eff92497959f7d1e5"
    },
    {
        "author": "袁去华",
        "dynasty": "宋",
        "type": "词",
        "rhythmic": "垂丝钓",
        "title": "",
        "preface": "",
        "paragraphs": [
            "江枫秋老。",
            "晓来红叶如扫。",
            "暮雨生寒，正北风低草。",
            "宾鸿早。",
            "乱半川残照。",
            "伤怀抱。",
            "记西园饮处，微云弄月，梅花人面争好。",
            "路长信杳。",
            "度日房栊悄。",
            "还是黄昏到。",
            "归梦少。",
            "纵梦归易觉。"
        ],
        "notes": "",
        "id": "343dfcf7c4247f1c3e00347206d6fa7b"
    },
    {
        "author": "袁去华",
        "dynasty": "宋",
        "type": "词",
        "rhythmic": "安公子",
        "title": "",
        "preface": "",
        "paragraphs": [
            "弱柳丝千缕。",
            "嫩黄匀遍鸦啼处。",
            "寒入罗衣春尚浅，过一番风雨。",
            "问燕子来时，绿水桥边路。",
            "曾画楼、见个人人否。",
            "料静掩云窗，尘满哀弦危柱。",
            "庾信愁如许。",
            "为谁都著眉端聚。",
            "独立东风弹泪眼，寄烟波东去。",
            "念永昼春闲，人倦如何度。",
            "闲傍枕、百啭黄鹂语。",
            "唤觉来厌厌，残照依然花坞。"
        ],
        "notes": "",
        "id": "40ea116d9b24596b6d7022753206c04a"
    },
    {
        "author": "袁去华",
        "dynasty": "宋",
        "type": "词",
        "rhythmic": "宴清都",
        "title": "",
        "preface": "",
        "paragraphs": [
            "暮雨消烦暑。",
            "房栊□、顿觉秋意如许。",
            "天高云杳，山横绀碧，桂华初吐。",
            "空庭静掩桐阴，更苒苒、流萤暗度。",
            "记那时、朱户迎风，西厢待月私语。",
            "佳期易失难重，馀香破镜，虽在何据。",
            "如今要见，除非是梦，几时曾做。",
            "人言雁足传书，待尽写、相思寄与。",
            "又怎生、说得愁肠，千丝万缕。"
        ],
        "notes": "",
        "id": "55e2025a377af1fb7fc70e5a7118a6cc"
    },
    {
        "author": "袁去华",
        "dynasty": "宋",
        "type": "词",
        "rhythmic": "山花子",
        "title": "",
        "preface": "",
        "paragraphs": [
            "雾阁云窗别有天。",
            "丰肌秀骨净娟娟。",
            "独立含情羞不语，总妖妍。",
            "持酒听歌心已醉，可怜白发更苍颜。",
            "红烛纱笼休点著，月中还。"
        ],
        "notes": "",
        "id": "ddf8c3b1b7d90df4989e25413db01473"
    },
    {
        "author": "袁去华",
        "dynasty": "宋",
        "type": "词",
        "rhythmic": "归字谣",
        "title": "",
        "preface": "",
        "paragraphs": [
            "归。",
            "随分家山有蕨薇。",
            "陶元亮，千载是吾师。"
        ],
        "notes": "",
        "id": "f30b23c36555b7c97601d4e3923471f3"
    },
    {
        "author": "袁去华",
        "dynasty": "宋",
        "type": "词",
        "rhythmic": "归字谣",
        "title": "",
        "preface": "",
        "paragraphs": [
            "归。",
            "目断吾庐小翠微。",
            "斜阳外，白鸟傍山飞。"
        ],
        "notes": "",
        "id": "d12fb7976caf8c082378055889c746ee"
    },
    {
        "author": "袁去华",
        "dynasty": "宋",
        "type": "词",
        "rhythmic": "忆秦娥",
        "title": "",
        "preface": "",
        "paragraphs": [
            "月照席。",
            "不知天上今何夕。",
            "今何夕。",
            "鹊桥初就，玉绳低侧。",
            "暂时不见犹寻觅。",
            "那堪更作经年隔。",
            "经年隔。",
            "许多良夜，怎生闲得。"
        ],
        "notes": "",
        "id": "f4c8236018f27e014570140edfaedfbd"
    },
    {
        "author": "袁去华",
        "dynasty": "宋",
        "type": "词",
        "rhythmic": "念奴娇",
        "title": "",
        "preface": "",
        "paragraphs": [
            "一番雨过一番凉，秋入苍崖青壁。",
            "昼日多阴，还又是、重九飘零江国。",
            "瘦水鳞鳞，长烟袅袅，枫叶千林赤。",
            "南山入望，为谁依旧佳色。",
            "随分绿酒黄花，联镳飞盖，总龙山豪客。",
            "人世高歌狂笑外，扰扰於身何得。",
            "短发萧萧，风吹乌帽，醉里从敧侧。",
            "明年虽健，未知何处相忆。"
        ],
        "notes": "",
        "id": "d34adfb8b7b30d555a62f406748f6537"
    },
    {
        "author": "袁去华",
        "dynasty": "宋",
        "type": "词",
        "rhythmic": "念奴娇",
        "title": "",
        "preface": "",
        "paragraphs": [
            "满城风雨近重阳，云卷天空垂幕。",
            "林表初阳光似洗，屋角呼晴双鹊。",
            "香泽方熏，烘帘初下，森森霜华薄。",
            "发妆酒暖，殢人须要同酌。",
            "老手为拂春山，休夸京兆扫，宫眉难学。",
            "客里清欢随分有，争似还家时乐。",
            "料得厌厌，云窗深锁，宽尽黄金约。",
            "不堪重省，泪和灯烬偷落。"
        ],
        "notes": "",
        "id": "ab92027a9b6c1d4aff2af85b6e15df7e"
    },
    {
        "author": "袁去华",
        "dynasty": "宋",
        "type": "词",
        "rhythmic": "念奴娇",
        "title": "",
        "preface": "",
        "paragraphs": [
            "竹阴窗户荐微凉，积雨郊墟新霁。",
            "万里飞云都过尽，天阙星河如洗。",
            "檐隙风来，流萤飘堕，苒苒还飞起。",
            "魂清骨冷，坐来衣润空翠。",
            "勘笑丘壑闲身，儒冠相误，著青衫朝市。",
            "功业君看清镜里，两鬓于今如此。",
            "身外纷纷，倘来适去，到了成何事。",
            "人生一世，种瓜何处无地。"
        ],
        "notes": "",
        "id": "de57485418252015397b6c280442ab2b"
    },
    {
        "author": "袁去华",
        "dynasty": "宋",
        "type": "词",
        "rhythmic": "念奴娇",
        "title": "",
        "preface": "",
        "paragraphs": [
            "水边篱落独横枝，苒苒风烟岑寂。",
            "踏雪寻芳村路永，竹屋西头遥识。",
            "蕙草香销，小桃红未，醉眼惊春色。",
            "罗浮何处，断肠无限陈迹。",
            "憔悴素脸朱唇，天寒日暮，倚琅玕无力。",
            "岁晚天涯驿使远，难寄江南消息。",
            "自笑平生，怜清惜淡，故国曾亲植。",
            "百花虽好，问还有恁标格。"
        ],
        "notes": "",
        "id": "d704abdbebce6b835b1bdd412a5d25e1"
    },
    {
        "author": "袁去华",
        "dynasty": "宋",
        "type": "词",
        "rhythmic": "念奴娇",
        "title": "",
        "preface": "",
        "paragraphs": [
            "蕊珠宫女弄幽妍，初著春心娇小。",
            "自白真香，浑胜似、姑射冰肌窈窕。",
            "带雪茅檐，临溪篱落，占却春多少。",
            "天寒日暮，有人愁绝行绕。",
            "长记流水桥边，雨晴烟淡，袅一枝清晓。",
            "梦想经年开病眼，把酒风前一笑。",
            "花骨娇多，不禁人觑，只怕轻飞了。",
            "无端羌管，夜阑声入云杪。"
        ],
        "notes": "",
        "id": "b31de363e35fc1b7b0e54c9a431683dd"
    },
    {
        "author": "袁去华",
        "dynasty": "宋",
        "type": "词",
        "rhythmic": "思佳客",
        "title": "",
        "preface": "",
        "paragraphs": [
            "宝阁珠宫夜未央。",
            "嫌迟怕晚不成妆。",
            "乞求乌鹊填河汉，已早玉绳低建章。",
            "笼月烛，闭云房。",
            "经年离恨不胜长。",
            "思量也胜妲娥在，夜夜孤眠不识双。"
        ],
        "notes": "",
        "id": "3d9b8bd388f1e8ea142029523378ff25"
    },
    {
        "author": "袁去华",
        "dynasty": "宋",
        "type": "词",
        "rhythmic": "思佳客",
        "title": "",
        "preface": "",
        "paragraphs": [
            "飞燕双双掌上身。",
            "花光纷艳晚妆新。",
            "纤腰妙舞萦回雪，皓齿清歌遏住云。",
            "欢卜夜，座添春。",
            "近前生怕主人嗔。",
            "主人见惯浑闲事，恼杀醒狂一个人。"
        ],
        "notes": "",
        "id": "adeab13f065bc5bdd9a93e79ff827160"
    },
    {
        "author": "袁去华",
        "dynasty": "宋",
        "type": "词",
        "rhythmic": "思佳客",
        "title": "",
        "preface": "",
        "paragraphs": [
            "把酒听歌始此回。",
            "流莺花底语徘徊。",
            "神仙也许人间见，腔调新翻辇下来。",
            "银烛灺，玉山颓。",
            "谁言弱水隔蓬莱。",
            "绝胜想像高唐赋，浪作行云行雨猜。"
        ],
        "notes": "",
        "id": "4c94fb30489c66d16a0ff01803c4eb4f"
    },
    {
        "author": "袁去华",
        "dynasty": "宋",
        "type": "词",
        "rhythmic": "惜分飞",
        "title": "",
        "preface": "",
        "paragraphs": [
            "雨过残阳明远树。",
            "树底鸣蝉无数。",
            "临水人家住。",
            "靠西便入江南路。",
            "曲径通幽深几许。",
            "翠竹短窗无暑。",
            "小立凭肩语。",
            "个中曾是孤眠处。"
        ],
        "notes": "",
        "id": "9e6478cf49d5db4338e2588ec5b664d8"
    },
    {
        "author": "袁去华",
        "dynasty": "宋",
        "type": "词",
        "rhythmic": "惜分飞",
        "title": "",
        "preface": "",
        "paragraphs": [
            "平日悲秋今已老。",
            "细看秋光自好。",
            "风紧寒生早。",
            "漫将短发还吹帽。",
            "寂寞东篱人不到。",
            "只有渊明醉倒。",
            "一笑留残照。",
            "世间万事蝇头小。"
        ],
        "notes": "",
        "id": "f980784e4d595d86be16b70213289c54"
    },
    {
        "author": "袁去华",
        "dynasty": "宋",
        "type": "词",
        "rhythmic": "木兰花慢",
        "title": "",
        "preface": "",
        "paragraphs": [
            "□中原望眼，正汉水、接天流。",
            "渐霁雨虹消，清风面旋，借我凉秋。",
            "草庐旧三顾处，但孤云、翠壁晚悠悠。",
            "唯有兰皋解佩，至今犹话离愁。",
            "迟留。",
            "叹息此生浮。",
            "去去老沧洲。",
            "念岁月侵寻，闲中最乐，饱外何求。",
            "功名付他分定，也谁能、伴得赤松游。",
            "尊酒相逢，更莫问侬，依旧狂不。"
        ],
        "notes": "",
        "id": "bafd7a37e6091086bfbd6456241ddb43"
    },
    {
        "author": "袁去华",
        "dynasty": "宋",
        "type": "词",
        "rhythmic": "柳梢青",
        "title": "",
        "preface": "",
        "paragraphs": [
            "一水萦回。",
            "参天古木，夹岸苍崖。",
            "三十三年，客星堂上，几度曾来。",
            "眼看变化云雷。",
            "分白首、烟波放怀。",
            "细细平章，钓台毕竟，高似云台。"
        ],
        "notes": "",
        "id": "1cd5ace39ddd7fa21cf41b6f91d0e5ba"
    },
    {
        "author": "袁去华",
        "dynasty": "宋",
        "type": "词",
        "rhythmic": "柳梢青",
        "title": "",
        "preface": "",
        "paragraphs": [
            "天接沧浪。",
            "晴虹垂饮，千步修梁。",
            "万顷玻璃，洞庭之外，纯浸斜阳。",
            "西风劝我持觞。",
            "况高栋、层轩自凉。",
            "饮罢不知，此身归处，独咏苍茫。"
        ],
        "notes": "",
        "id": "24516091e940739ccfc6f1e819dde712"
    },
    {
        "author": "袁去华",
        "dynasty": "宋",
        "type": "词",
        "rhythmic": "柳梢青",
        "title": "",
        "preface": "",
        "paragraphs": [
            "白鹭洲前，乌衣巷口，江上城郭。",
            "万古豪华，六朝兴废，潮生潮落。",
            "信流一叶飘泊。",
            "叹问米、东游计错。",
            "老眼昏花，吴山何处，孤云天角。"
        ],
        "notes": "",
        "id": "15702df6c5c715cc0783672eca3cfc13"
    },
    {
        "author": "袁去华",
        "dynasty": "宋",
        "type": "词",
        "rhythmic": "柳梢青",
        "title": "",
        "preface": "",
        "paragraphs": [
            "草底虫吟。",
            "烟横水际，月澹松阴。",
            "荷近香浓，竹深凉早，销尽烦襟。",
            "发稀浑不胜簪，更客里、吴霜暗侵。",
            "富贵功名，本来无意，何况如今。"
        ],
        "notes": "",
        "id": "38b794f42f2b54654cf8fabfb1aa4f1d"
    },
    {
        "author": "袁去华",
        "dynasty": "宋",
        "type": "词",
        "rhythmic": "水调歌头",
        "title": "",
        "preface": "",
        "paragraphs": [
            "鸟影度疏木，天势入平湖。",
            "沧波万顷，轻风落日片帆孤。",
            "渡口千章云木，苒苒炊烟一缕，人在翠微居。",
            "客里更愁绝，回首忆吾庐。",
            "功名事，今老矣，待何如。",
            "拂衣归去，谁道张翰为莼鲈。",
            "且就竹深荷静，坐看山高月小，剧饮与谁俱。",
            "长啸动林木，意气欲凌虚。"
        ],
        "notes": "",
        "id": "41acadd6e164a7fc678c791a0aeda597"
    },
    {
        "author": "袁去华",
        "dynasty": "宋",
        "type": "词",
        "rhythmic": "水调歌头",
        "title": "",
        "preface": "",
        "paragraphs": [
            "雄跨洞庭野，楚望古湘州。",
            "何王台殿，危基百尺自西刘。",
            "尚想霓旌千骑，依约入云歌吹，屈指几经秋。",
            "叹息繁华地，兴废两悠悠。",
            "登临处，乔木老，大江流。",
            "书生报国无地，空白九分头。",
            "一夜寒生关塞，万里云埋陵阙，耿耿恨难休。",
            "徙倚霜风里，落日伴人愁。"
        ],
        "notes": "",
        "id": "9c70ca09540499462e1fe8b9f99b4290"
    },
    {
        "author": "袁去华",
        "dynasty": "宋",
        "type": "词",
        "rhythmic": "水调歌头",
        "title": "",
        "preface": "",
        "paragraphs": [
            "笔阵万人敌，风韵玉壶冰。",
            "文章万丈光焰，论价抵连城。",
            "小试冯川三异，无数成阴桃李，寒谷自春生。",
            "奏牍三千字，晁董已销声。",
            "玺书下，天尺五，运千龄。",
            "长安知在何处，指点日边明。",
            "看取纶巾羽扇，静扫神州赤县，功业小良平。",
            "翻笑凌烟阁，双鬓半星星。"
        ],
        "notes": "",
        "id": "ae6195a4886f6b9e3a6907975b792ca5"
    },
    {
        "author": "袁去华",
        "dynasty": "宋",
        "type": "词",
        "rhythmic": "水调歌头",
        "title": "",
        "preface": "",
        "paragraphs": [
            "一叶堕金井，秋色满蟾宫。",
            "婵娟影里，玉箫吹断碧芙蓉。",
            "缭绕宫墙千雉，森耸觚稜双阙，缥缈五云中。",
            "郁郁葱葱处，佳气夜如虹。",
            "日华边，江海客，每从容。",
            "青钱万选，北门东观会留侬。",
            "堪叹搏沙一散，今夜扁舟何许，红蓼碧芦丛。",
            "无地寄愁绝，把酒酹西风。"
        ],
        "notes": "",
        "id": "bba0bb6b7c12b19096d46a47435a99f3"
    },
    {
        "author": "袁去华",
        "dynasty": "宋",
        "type": "词",
        "rhythmic": "水调歌头",
        "title": "",
        "preface": "",
        "paragraphs": [
            "天下最奇处，绿水照朱楼。",
            "三高仙去，白头千古想风流。",
            "跨海晴虹垂饮，极目沧波无际，落日去渔舟。",
            "苹末西风起，橘柚洞庭秋。",
            "记当年，携长剑，觅封侯。",
            "而今憔悴长安，客里叹淹留。",
            "回首洪崖西畔，随分生涯可老，卒岁不知愁。",
            "做个终焉计，谁羡五湖游。"
        ],
        "notes": "",
        "id": "6ef7505896cd914210b18de47b6b7bd8"
    },
    {
        "author": "袁去华",
        "dynasty": "宋",
        "type": "词",
        "rhythmic": "水调歌头",
        "title": "",
        "preface": "",
        "paragraphs": [
            "吴门古都会，畴昔记曾游。",
            "轻帆卸处，西风吹老白苹洲。",
            "试觅姑苏台榭，尚想吴王宫阙，陆海跨鳌头。",
            "西子竟何许，水殿漫凉秋。",
            "画图中，烟际寺，水边楼。",
            "叫云横玉，须臾三弄不胜愁。",
            "兴废都归闲梦，俯仰已成陈迹，家在泽南州。",
            "有恨向谁说，月涌大江流。"
        ],
        "notes": "",
        "id": "080c4956327f6fc200d7cb8eea54c056"
    },
    {
        "author": "袁去华",
        "dynasty": "宋",
        "type": "词",
        "rhythmic": "水调歌头",
        "title": "",
        "preface": "",
        "paragraphs": [
            "云冻鸟飞灭，春意著林峦。",
            "姮娥何事，醉撼瑞叶落人间。",
            "斜入酒楼歌处，微褪茅檐烟际，窗户漾光寒。",
            "西帝游何许，翳凤更骖鸾。",
            "玉楼耸，银海眩，倚阑干。",
            "渔蓑江上归去，浑胜画图看。",
            "三嗅疏枝冷蕊，索共梅花一笑，相对两无言。",
            "月影黄昏里，清兴绕吴山。"
        ],
        "notes": "",
        "id": "9e0aa013eea4a4106590810a2c8e0151"
    },
    {
        "author": "袁去华",
        "dynasty": "宋",
        "type": "词",
        "rhythmic": "水龙吟",
        "title": "",
        "preface": "",
        "paragraphs": [
            "汉江流入苍烟，戍楼吊古临无地。",
            "清霜初肃，鹰扬隼击，青霄凌厉。",
            "新雁声中，夕阳影里，千崖秋气。",
            "念东篱采菊，龙山落帽，风流在、尚堪继。",
            "引满松醪径醉。",
            "诵坡仙、临漳宵济。",
            "茱萸细看，明年谁健，空悲身世。",
            "儿辈何知，更休说似，登山临水。",
            "那纷纷毁誉，耳边风过，我何曾记。"
        ],
        "notes": "",
        "id": "38f6ebf1d90075ba944147714962365a"
    },
    {
        "author": "袁去华",
        "dynasty": "宋",
        "type": "词",
        "rhythmic": "水龙吟",
        "title": "",
        "preface": "",
        "paragraphs": [
            "汉家经略中原，上游眷此喉衿地。",
            "风行雷动，无前伟绩，伊谁扬厉。",
            "玉帐筹边，绣衣给饟，江上增气。",
            "自武侯蜕迹，羊公缓带，功名事、更谁继。",
            "方□长驱万里。",
            "笑谈间、生擒元济。",
            "非熊未兆，封留终在，同功异世。",
            "刻就丰碑，万山直下，不须沈水。",
            "要追攀二雅，流传千古，属骚人记。"
        ],
        "notes": "",
        "id": "bf2e9f11999d9b335e021feefb37d7a0"
    },
    {
        "author": "袁去华",
        "dynasty": "宋",
        "type": "词",
        "rhythmic": "水龙吟",
        "title": "",
        "preface": "",
        "paragraphs": [
            "晚来侧侧清寒，冻云万里回飞鸟。",
            "故园梦断，单于吹罢，房栊易晓。",
            "西帝神游，万妃缟袂，相看一笑。",
            "泛扁舟乘兴，蹇驴觅句，山阴曲、霸陵道。",
            "舞态随风窈窕。",
            "任穿帘，儿童休扫。",
            "洛阳高卧，萧条门巷，悄无人到。",
            "供断诗愁，夜窗还共，陈编相照。",
            "念寒梅映水，匀妆弄粉，与谁争好。"
        ],
        "notes": "",
        "id": "80f2092a7e7d93d1bc11a45724db8b1a"
    },
    {
        "author": "袁去华",
        "dynasty": "宋",
        "type": "词",
        "rhythmic": "浣溪沙",
        "title": "",
        "preface": "",
        "paragraphs": [
            "一夕高唐梦里狂。",
            "云情雨意两茫茫。",
            "袖间依约去年香。",
            "乳燕鸣鸠闲院落，垂杨芳草小池塘。",
            "墙梢冉冉又斜阳。"
        ],
        "notes": "",
        "id": "152f980904837b2ce4122312ac963847"
    },
    {
        "author": "袁去华",
        "dynasty": "宋",
        "type": "词",
        "rhythmic": "浣溪沙",
        "title": "",
        "preface": "",
        "paragraphs": [
            "玉骨冰肌比似谁。",
            "淡妆浅笑总相宜。",
            "一枝清绝照涟漪。",
            "客意无聊花亦老，风烟错莫雨垂垂。",
            "溪边立马断肠时。"
        ],
        "notes": "",
        "id": "2d6b2c62f09198154cb25a70fa060e9c"
    },
    {
        "author": "袁去华",
        "dynasty": "宋",
        "type": "词",
        "rhythmic": "浣溪沙",
        "title": "",
        "preface": "",
        "paragraphs": [
            "庭下丛萱翠欲流。",
            "梁间双燕语相酬。",
            "日长帘底篆烟留。",
            "金勒去遥芳草歇，玉箫吹罢紫兰秋。",
            "一年春事只供愁。"
        ],
        "notes": "",
        "id": "39475fe631d5f57604336070482c45f9"
    },
    {
        "author": "袁去华",
        "dynasty": "宋",
        "type": "词",
        "rhythmic": "清平乐",
        "title": "",
        "preface": "",
        "paragraphs": [
            "争妍占早。",
            "只有梅同调。",
            "紫晕丁香青盖小。",
            "比似横枝更好。",
            "日烘锦被熏香。",
            "老夫恼得颠狂。",
            "把酒花前一笑，醉乡别有风光。"
        ],
        "notes": "",
        "id": "180f216276024f0704583fb9010d4e38"
    },
    {
        "author": "袁去华",
        "dynasty": "宋",
        "type": "词",
        "rhythmic": "清平乐",
        "title": "",
        "preface": "",
        "paragraphs": [
            "春衫袖窄。",
            "烛底横波溢。",
            "困倚屏风无气力。",
            "故故停歌驻拍。",
            "夜深满劝金杯。",
            "曲中偷送情来。",
            "归去十分准拟，今宵梦里阳台。"
        ],
        "notes": "",
        "id": "418c8925e6d820a114b8a5850a85bd69"
    },
    {
        "author": "袁去华",
        "dynasty": "宋",
        "type": "词",
        "rhythmic": "清平乐",
        "title": "",
        "preface": "",
        "paragraphs": [
            "长条依旧。",
            "不似章台柳。",
            "见客入来和笑走。",
            "腻脸羞红欲透。",
            "桃花流水茫茫。",
            "归来愁杀刘郎。",
            "尽做风情减尽，也应未怕颠狂。"
        ],
        "notes": "",
        "id": "e45f24ca62c9576eb96bd8cb0b95cb2a"
    },
    {
        "author": "袁去华",
        "dynasty": "宋",
        "type": "词",
        "rhythmic": "清平乐",
        "title": "",
        "preface": "",
        "paragraphs": [
            "移商换羽。",
            "花底流莺语。",
            "唱彻秦娥君且住。",
            "肠断能消几许。",
            "劝觥斜注微波。",
            "真情著在谁那。",
            "只怕如今归去，酒醒无奈愁何。"
        ],
        "notes": "",
        "id": "8b3b241da8db8449fe390933f19d87b9"
    },
    {
        "author": "袁去华",
        "dynasty": "宋",
        "type": "词",
        "rhythmic": "清平乐",
        "title": "",
        "preface": "",
        "paragraphs": [
            "春愁错莫。",
            "风定花犹落。",
            "斗草踏青闲过却。",
            "乳燕鸣鸠自乐。",
            "行人江北江南。",
            "满庭萱草毵毵。",
            "且恁亡忧可矣，只他怎解宜男。"
        ],
        "notes": "",
        "id": "3237e721cb9f0c9a846499f5e24822d3"
    },
    {
        "author": "袁去华",
        "dynasty": "宋",
        "type": "词",
        "rhythmic": "清平乐",
        "title": "",
        "preface": "",
        "paragraphs": [
            "嫩凉新霁。",
            "明月光如洗。",
            "长笛一声烟际起。",
            "人在危楼独倚。",
            "夜深风露娟娟。",
            "抱琴谁和流泉。",
            "只有乘鸾仙子，见人愁绝无眠。"
        ],
        "notes": "",
        "id": "c09c7506f9bac58a2a733ed5a6791164"
    },
    {
        "author": "袁去华",
        "dynasty": "宋",
        "type": "词",
        "rhythmic": "满庭芳",
        "title": "",
        "preface": "",
        "paragraphs": [
            "马上催归，枕边唤起，谢他闲管闲愁。",
            "正难行处，云木叫钩輈。",
            "似笑天涯倦客，区区地、著甚来由。",
            "真怜我，提壶劝饮，一醉散千忧。",
            "人生，谁满百，闲中最乐，饱外何求。",
            "算苦无官况，莫要来休。",
            "住个溪山好处，随缘老、蜡屐渔舟。",
            "虽难比，东山绿野，得似个优游。"
        ],
        "notes": "",
        "id": "7497b16c360458b2b473ddaba96325e5"
    },
    {
        "author": "袁去华",
        "dynasty": "宋",
        "type": "词",
        "rhythmic": "满庭芳",
        "title": "",
        "preface": "",
        "paragraphs": [
            "麦陇黄轻，桑畴绿暗，野桥新碧泱泱。",
            "怕春归去，莺语燕飞忙。",
            "风定闲花自落，穿幽径、拾蕊寻香。",
            "曾来处，孤云翠壁，依旧挂斜阳。",
            "客愁，知几许，唯思径醉，谁与持觞。",
            "料文君衣带，为我偷长。",
            "苦忆新晴昼永，闲相伴、刺绣明窗。",
            "何时得，西风夜雨，枕簟共新凉。"
        ],
        "notes": "",
        "id": "b65a5c1a3f235247dbccec0321076d51"
    },
    {
        "author": "袁去华",
        "dynasty": "宋",
        "type": "词",
        "rhythmic": "满庭芳",
        "title": "",
        "preface": "",
        "paragraphs": [
            "雨送凉来，风将云去，晚天千顷玻璃。",
            "婵娟依旧，出海较些迟。",
            "玉兔秋毫可数，疏星外、乌鹊南飞。",
            "今何夕，空浮大白，一笑共谁持。",
            "团栾，成露坐，云鬟香雾，玉臂清辉。",
            "任短髭争挽，问我归期。",
            "三弄楼头长笛，愁人处、休苦高吹。",
            "沈吟久，搘颐细数，四十九年非。"
        ],
        "notes": "",
        "id": "bffd4edf09e2f1e1d8083ba5d1c1cc20"
    },
    {
        "author": "袁去华",
        "dynasty": "宋",
        "type": "词",
        "rhythmic": "满江红",
        "title": "",
        "preface": "",
        "paragraphs": [
            "社雨初晴，烟光暖、吴山滴翠。",
            "望绛阙、祥云亏蔽，粉垣千雉。",
            "万柳低垂春似酒，微风不动天如醉。",
            "遍万井、嬉嬉画图中，欢声里。",
            "嗟倦客，道傍李。",
            "看人事，槐根蚁。",
            "立苍茫俯仰，漫悲身世。",
            "靖节依然求县令，元龙老去空豪气。",
            "便乘兴、一叶泛沧浪，吾归矣。"
        ],
        "notes": "",
        "id": "40b269d6a1b91b8fcc4a096660e4f266"
    },
    {
        "author": "袁去华",
        "dynasty": "宋",
        "type": "词",
        "rhythmic": "满江红",
        "title": "",
        "preface": "",
        "paragraphs": [
            "画栋珠帘，临无地、沧波万顷。",
            "云尽敛、西山横翠，半江沈影。",
            "斜日明边回白鸟，晚烟深处迷渔艇。",
            "听棹歌、游女采莲归，声相应。",
            "愁似织，人谁省。",
            "情纵在，欢难更。",
            "满身香犹是，旧时笋令。",
            "宦海归来尘扑帽，酒徒散尽霜侵鬓。",
            "最愁处、独立咏苍茫，西风劲。"
        ],
        "notes": "",
        "id": "5c4171fab5c4d0d5a792ae8958387249"
    },
    {
        "author": "袁去华",
        "dynasty": "宋",
        "type": "词",
        "rhythmic": "满江红",
        "title": "",
        "preface": "",
        "paragraphs": [
            "香雾空濛，檐牙外、流萤自照。",
            "夜向久、明河东畔，电飞云绕。",
            "错落疏星垂屋角，须臾万弩鸣林杪。",
            "渐翠竹、苍梧嫩凉生，惊秋早。",
            "人语静，签声杳。",
            "珍簟冷，纱厨小。",
            "想云窗依旧，梦寻难到。",
            "雁足空来书断绝，眉头顿著愁多少。",
            "纵细写、琴心有谁知，朱弦悄。"
        ],
        "notes": "",
        "id": "7398e9f31402c6e159cc45eab16d0ec6"
    },
    {
        "author": "袁去华",
        "dynasty": "宋",
        "type": "词",
        "rhythmic": "点绛唇",
        "title": "",
        "preface": "",
        "paragraphs": [
            "徙倚虚檐，柳阴疏处看飞鸟。",
            "水平池沼。",
            "云影闲相照。",
            "点翰舒笺，字密蝇头小。",
            "还揉了。",
            "路长山杳。",
            "寄得愁多少。"
        ],
        "notes": "",
        "id": "95c8a74a0a56a2a15eddc083ec9e4291"
    },
    {
        "author": "袁去华",
        "dynasty": "宋",
        "type": "词",
        "rhythmic": "点绛唇",
        "title": "",
        "preface": "",
        "paragraphs": [
            "楼槛凌风，四边浑是青山绕。",
            "水空相照。",
            "天末归帆小。",
            "家在江南，三径都荒了。",
            "何时到。",
            "暗尘扑帽。",
            "应被渊明笑。"
        ],
        "notes": "",
        "id": "67645b6412eb4cf8e60f253a735730ca"
    },
    {
        "author": "袁去华",
        "dynasty": "宋",
        "type": "词",
        "rhythmic": "玉团儿",
        "title": "",
        "preface": "",
        "paragraphs": [
            "吴江渺渺疑天接。",
            "独著我、扁舟一叶。",
            "步袜凌波，芙蓉仙子，绿盖红颊。",
            "登临正要诗弹压。",
            "叹老去、都忘句法。",
            "剧饮狂歌，清风明月，相应相答。"
        ],
        "notes": "",
        "id": "35ffc0ea6d54fcdb7894dc2d9de1b0e4"
    },
    {
        "author": "袁去华",
        "dynasty": "宋",
        "type": "词",
        "rhythmic": "玉楼春",
        "title": "",
        "preface": "",
        "paragraphs": [
            "垂鬟初学窥门户。",
            "妙舞妍歌俱独步。",
            "引成密约笑言间，认得真情离别处。",
            "潘郎两鬓今如许。",
            "纵得相逢知认否。",
            "多时无雁寄书来，今夜倩风吹梦去。"
        ],
        "notes": "",
        "id": "d52dd57890a21b10ed4a8fe61ac87b4e"
    },
    {
        "author": "袁去华",
        "dynasty": "宋",
        "type": "词",
        "rhythmic": "瑞鹤仙",
        "title": "",
        "preface": "",
        "paragraphs": [
            "郊原初过雨。",
            "见败叶零乱，风定犹舞。",
            "斜阳挂深树。",
            "映浓愁浅黛，遥山眉妩。",
            "来时旧路。",
            "尚岩花、娇黄半吐。",
            "到而今，唯有溪边流水，见人如故。",
            "无语。",
            "邮亭深静，下马还寻，旧曾题处。",
            "无聊倦旅。",
            "伤离恨，最愁苦。",
            "纵收香藏镜，他年重到，人面桃花在否。",
            "念沈沈、小阁幽窗，有时梦去。"
        ],
        "notes": "",
        "id": "4cd255b002dd80cc5ce80e3f8d4e30a7"
    },
    {
        "author": "袁去华",
        "dynasty": "宋",
        "type": "词",
        "rhythmic": "相思引",
        "title": "",
        "preface": "",
        "paragraphs": [
            "晓监燕脂拂紫绵。",
            "未忺梳掠髻云偏。",
            "日高人静，沈水袅残烟。",
            "春老菖蒲花未著，路长鱼雁信难传。",
            "无端风絮，飞到绣床边。"
        ],
        "notes": "",
        "id": "5dbdca0d8143cbc5ce1e0bbd6280b308"
    },
    {
        "author": "袁去华",
        "dynasty": "宋",
        "type": "词",
        "rhythmic": "相思引",
        "title": "",
        "preface": "",
        "paragraphs": [
            "皓齿清歌绝代音。",
            "眼波斜处寄情深。",
            "东风吹散，云雨杳难寻。",
            "试手罗笺花样在，唾窗茸线暗尘侵。",
            "向来多事，触绪碎人心。"
        ],
        "notes": "",
        "id": "af1542071c53d83d374ab7e2953f2b4e"
    },
    {
        "author": "袁去华",
        "dynasty": "宋",
        "type": "词",
        "rhythmic": "红林擒近",
        "title": "",
        "preface": "",
        "paragraphs": [
            "森木蝉初噪，淡烟梅半黄。",
            "睡起傍檐隙，墙梢挂斜阳。",
            "鱼跃浮萍破处，碎影颠倒垂杨。",
            "晚庭谁与追凉。",
            "清风散荷香。",
            "望极霞散绮，坐待月侵廊。",
            "调冰荐饮，全胜河朔飞觞。",
            "渐参横斗转，怀人未寝，别来偏觉今夜长。"
        ],
        "notes": "",
        "id": "7face2ebf7405a2dd93d9b7f4e200bab"
    },
    {
        "author": "袁去华",
        "dynasty": "宋",
        "type": "词",
        "rhythmic": "荔枝香近・荔枝香",
        "title": "",
        "preface": "",
        "paragraphs": [
            "晓来丹枫过雨，净如扫。",
            "霜空横雁，寒日翻鸦，惊嗟岁月如流，更被酒迷花恼。",
            "转眼吴霜，点鬓催老。",
            "细思欢游旧事，还自笑。",
            "断雨残云，都总似、梦初觉。",
            "锦鳞书断，宝箧香销向谁表。",
            "尽情说似啼鸟。"
        ],
        "notes": "",
        "id": "591579ee6860006ec057c000bbe41650"
    },
    {
        "author": "袁去华",
        "dynasty": "宋",
        "type": "词",
        "rhythmic": "菩萨蛮",
        "title": "",
        "preface": "",
        "paragraphs": [
            "西风送雨鸣庭树。",
            "嫩寒先到孤眠处。",
            "愁极梦频惊。",
            "马嘶天渐明。",
            "千林枫叶赤。",
            "寒事催刀尺。",
            "树杪又斜阳。",
            "迢迢归路长。"
        ],
        "notes": "",
        "id": "7fdcf6c214edc9523a33903d82c8691b"
    },
    {
        "author": "袁去华",
        "dynasty": "宋",
        "type": "词",
        "rhythmic": "菩萨蛮",
        "title": "",
        "preface": "",
        "paragraphs": [
            "木犀开遍芙蓉老。",
            "东篱独占秋光好。",
            "还记笑春风。",
            "新妆相映红。",
            "莫嫌彭泽令。",
            "不似刘郎韵。",
            "把酒赋新诗。",
            "花前知是谁。"
        ],
        "notes": "",
        "id": "1ba26cb8a7aca26d4201a524684a3c2a"
    },
    {
        "author": "袁去华",
        "dynasty": "宋",
        "type": "词",
        "rhythmic": "菩萨蛮",
        "title": "",
        "preface": "",
        "paragraphs": [
            "重湖草木威名熟。",
            "儿童犹唱平郴曲。",
            "宴寝静愔愔。",
            "恩波湘水深。",
            "举头天尺五。",
            "稳步烟霄去。",
            "三柱黑头公。",
            "朔庭谈笑空。"
        ],
        "notes": "",
        "id": "9de1c31375377d1451febb809ea7dba2"
    },
    {
        "author": "袁去华",
        "dynasty": "宋",
        "type": "词",
        "rhythmic": "菩萨蛮",
        "title": "",
        "preface": "",
        "paragraphs": [
            "流苏宝帐沈烟馥。",
            "寒林小景银屏曲。",
            "睡起鬓云松。",
            "日高花影重。",
            "沈吟思昨梦。",
            "闲抱琵琶弄。",
            "破拨错成声。",
            "春愁著莫人。"
        ],
        "notes": "",
        "id": "508e57f6fb6cd9a63aff0fc6d1a83745"
    },
    {
        "author": "袁去华",
        "dynasty": "宋",
        "type": "词",
        "rhythmic": "蓦山溪",
        "title": "",
        "preface": "",
        "paragraphs": [
            "蕊珠宫阙，西帝陈嫔御。",
            "语笑梦中香，叹罗浮、几番春暮。",
            "江南岁晚，垂地冻云黄，修竹外，一枝斜，流水桥边路。",
            "小桃半吐。",
            "羞得无藏处。",
            "不怕雪霜欺，最难禁、豪风横雨。",
            "当年诗兴，犹自记扬州，今老矣，客天涯，还认何郎否。"
        ],
        "notes": "",
        "id": "a5c3efa42a8f208a7d6a44e69c79b686"
    },
    {
        "author": "袁去华",
        "dynasty": "宋",
        "type": "词",
        "rhythmic": "虞美人",
        "title": "",
        "preface": "",
        "paragraphs": [
            "娟娟缺月梧桐影。",
            "云度银潢静。",
            "夜深檐隙下微凉。",
            "醒尽酒魂何处、藕花香。",
            "鹊桥初会明星上。",
            "执手还惆怅。",
            "莫嗟相见动经年。",
            "犹胜人间一别、便终天。"
        ],
        "notes": "",
        "id": "678b8083ee0077d850d03fd418f06745"
    },
    {
        "author": "袁去华",
        "dynasty": "宋",
        "type": "词",
        "rhythmic": "蝶恋花",
        "title": "",
        "preface": "",
        "paragraphs": [
            "十二峰前朝复暮。",
            "空忆兰台，公子高唐句。",
            "断雨残云无觅处。",
            "古来离合归冥数。",
            "咫尺明河无限路。",
            "牛女佳期，犹解年年渡。",
            "细写罗笺情缕缕。",
            "雁飞不到谁将去。"
        ],
        "notes": "",
        "id": "1c5389e249e50f43466bf7e0a7b3348e"
    },
    {
        "author": "袁去华",
        "dynasty": "宋",
        "type": "词",
        "rhythmic": "蝶恋花",
        "title": "",
        "preface": "",
        "paragraphs": [
            "细雨斜风催日暮。",
            "一梦华胥，记得惊人句。",
            "雾阁云窗歌舞处。",
            "翠峰青嶂无重数。",
            "解佩江头元有路。",
            "流水茫茫，尽日无人渡。",
            "一点相思愁万缕。",
            "几时却跨青鸾去。"
        ],
        "notes": "",
        "id": "af9e6dd242d0d301351a2aa7b5494e3e"
    },
    {
        "author": "袁去华",
        "dynasty": "宋",
        "type": "词",
        "rhythmic": "诉衷情",
        "title": "",
        "preface": "",
        "paragraphs": [
            "晓来犹自雨冥冥。",
            "投晚却能晴。",
            "姮娥为谁著意，洗得十分明。",
            "人自老，兔长生。",
            "酒徐倾。",
            "杯行到手，休更推辞，转眼参横。"
        ],
        "notes": "",
        "id": "1ba293e63de23b67e9273504ab405000"
    },
    {
        "author": "袁去华",
        "dynasty": "宋",
        "type": "词",
        "rhythmic": "诉衷情",
        "title": "",
        "preface": "",
        "paragraphs": [
            "荷花风细竹娟娟。",
            "新浴晚凉天。",
            "钩帘坐期素月，相对理朱弦。",
            "歌扇底，舞裙边。",
            "旧因缘。",
            "忔憎模样，别没包弹，只欠心坚。"
        ],
        "notes": "",
        "id": "fb283cf6bf874b33b153d645d042c62a"
    },
    {
        "author": "袁去华",
        "dynasty": "宋",
        "type": "词",
        "rhythmic": "谒金门",
        "title": "",
        "preface": "",
        "paragraphs": [
            "清汉曲。",
            "天际落霞孤鹜。",
            "幽草墙阴秋更绿。",
            "倚檐三两竹。",
            "绣被焚香独宿。",
            "梦绕绿窗华屋。",
            "何日明眸光射目。",
            "夜阑更秉烛。"
        ],
        "notes": "",
        "id": "704d392fe407a3841a3a77561c0fa53e"
    },
    {
        "author": "袁去华",
        "dynasty": "宋",
        "type": "词",
        "rhythmic": "谒金门",
        "title": "",
        "preface": "",
        "paragraphs": [
            "云障日。",
            "檐外雪销残滴。",
            "画阁红炉窗户窄。",
            "博山烟穗直。",
            "酒入横波滟溢。",
            "羞得梅无颜色。",
            "乡有温柔元未识。",
            "更从何处觅。"
        ],
        "notes": "",
        "id": "48ae21e836728e0a2d229c7a41c54f42"
    },
    {
        "author": "袁去华",
        "dynasty": "宋",
        "type": "词",
        "rhythmic": "谒金门",
        "title": "",
        "preface": "",
        "paragraphs": [
            "烟水阔。",
            "夜久风生苹末。",
            "东舫西船人语绝。",
            "四更山吐月。",
            "客里光阴电抹。",
            "不记离家时节。",
            "楼上单于听未彻。",
            "又催征棹发。"
        ],
        "notes": "",
        "id": "00f9d1c71496e9f3afe477b4bc466c34"
    },
    {
        "author": "袁去华",
        "dynasty": "宋",
        "type": "词",
        "rhythmic": "谒金门",
        "title": "",
        "preface": "",
        "paragraphs": [
            "归鸟急。",
            "照水斜阳红湿。",
            "篷底夜凉风露入。",
            "藕花香习习。",
            "点滴城头漏涩。",
            "凄断草间虫泣。",
            "新恨旧愁眉上集。",
            "月斜还伫立。"
        ],
        "notes": "",
        "id": "4ac8001c38d671e2b8054ed068dbdb5b"
    },
    {
        "author": "袁去华",
        "dynasty": "宋",
        "type": "词",
        "rhythmic": "谒金门",
        "title": "",
        "preface": "",
        "paragraphs": [
            "春寂寂。",
            "尽日蜂寻窗隙。",
            "隔叶黄鹂声历历。",
            "满庭芳草碧。",
            "相对熏炉象尺。",
            "新睡觉来无力。",
            "几日郎边无信息。",
            "闲拈双六掷。"
        ],
        "notes": "",
        "id": "3fc4ec9cb686561019574be97c197993"
    },
    {
        "author": "袁去华",
        "dynasty": "宋",
        "type": "词",
        "rhythmic": "谒金门",
        "title": "",
        "preface": "",
        "paragraphs": [
            "深院闭。",
            "漫漫东风桃李。",
            "芳草萋迷烟雨细。",
            "秦楼何处是。",
            "还是伤春意味。",
            "闲却踏青天气。",
            "折得海棠双蒂子。",
            "无言心自喜。"
        ],
        "notes": "",
        "id": "e8099b736e441dfbc2533175419e0fc6"
    },
    {
        "author": "袁去华",
        "dynasty": "宋",
        "type": "词",
        "rhythmic": "谒金门",
        "title": "",
        "preface": "",
        "paragraphs": [
            "春索寞。",
            "楼上晚来风恶。",
            "午醉初醒罗袖薄。",
            "护寒添翠幕。",
            "愁里花时过却。",
            "闲处泪珠偷落。",
            "憔悴只羞人问著。",
            "镜中还自觉。"
        ],
        "notes": "",
        "id": "af6c1c87d0bcf23e23d67319a985203e"
    },
    {
        "author": "袁去华",
        "dynasty": "宋",
        "type": "词",
        "rhythmic": "贺新郎",
        "title": "",
        "preface": "",
        "paragraphs": [
            "晓色明窗绮。",
            "耿残灯、寒生翠幕，鸟啼人起。",
            "一夜西园新雨过，细草闲花似洗。",
            "漾澜影、柳塘春水。",
            "闲昼双飞归来燕，正东风、漫漫吹桃李。",
            "还是个，闷天气。",
            "回廊小院帘垂地。",
            "想连天、芳草萋迷，短长亭外。",
            "愁到春来依然在，旧事浑如梦里。",
            "又生怕、人惊憔悴。",
            "楼上谁家吹长笛，向曲中、说尽相思意。",
            "三弄处，寸心碎。"
        ],
        "notes": "",
        "id": "8e75dbf6aabcae1bddab9c9d965ce692"
    },
    {
        "author": "袁去华",
        "dynasty": "宋",
        "type": "词",
        "rhythmic": "踏莎行",
        "title": "",
        "preface": "",
        "paragraphs": [
            "醉拈黄花，笑持白羽。",
            "秋江绿涨迷平楚。",
            "燕鸿曾寄去年书，汉皋不记来时路。",
            "天际归舟，云中烟树。",
            "兰成憔悴愁难赋。",
            "香囊钿合忍重看，风裳水佩寻无处。"
        ],
        "notes": "",
        "id": "014280d12e9adc41ee5685d87f36902f"
    },
    {
        "author": "袁去华",
        "dynasty": "宋",
        "type": "词",
        "rhythmic": "金蕉叶",
        "title": "",
        "preface": "",
        "paragraphs": [
            "沈烟篆曲。",
            "可庭轩、翠梧荫绿。",
            "挂晚景、寒林数幅。",
            "对冰盘莹玉。",
            "印枕娇红透肉。",
            "眼偷垂、睡犹未足。",
            "试纤手、清泉戏掬。",
            "看风动槛竹。"
        ],
        "notes": "",
        "id": "18d2604a5029e6993ca3f1ec2c9afeef"
    },
    {
        "author": "袁去华",
        "dynasty": "宋",
        "type": "词",
        "rhythmic": "金蕉叶",
        "title": "",
        "preface": "",
        "paragraphs": [
            "江枫半赤。",
            "雨初晴、雁空绀碧。",
            "爱篱落、黄花秀色。",
            "带零露旋摘。",
            "向晚西风淡日。",
            "发萧萧、任从帽侧。",
            "更莫把茱萸叹息。",
            "且更持大白。"
        ],
        "notes": "",
        "id": "40df019833c505c87a02074aa0e0af8d"
    },
    {
        "author": "袁去华",
        "dynasty": "宋",
        "type": "词",
        "rhythmic": "金蕉叶",
        "title": "",
        "preface": "",
        "paragraphs": [
            "行思坐忆。",
            "知他是、怎生过日。",
            "烦恼无、千万亿。",
            "诮将做饭吃。",
            "旧日轻怜痛惜。",
            "却如今、怨深恨极。",
            "不觉长吁叹息。",
            "便直恁下得。"
        ],
        "notes": "",
        "id": "2d6dc8702c25ac7a57b71d8012e9598f"
    },
    {
        "author": "袁去华",
        "dynasty": "宋",
        "type": "词",
        "rhythmic": "金蕉叶",
        "title": "",
        "preface": "",
        "paragraphs": [
            "涛翻浪溢。",
            "调停得、似饧似蜜。",
            "试一饮、风生两腋。",
            "更烦襟顿失。",
            "雾縠衫儿袖窄。",
            "出纤纤、自传坐客。",
            "觑得他、烘地面赤。",
            "怎得来痛惜。"
        ],
        "notes": "",
        "id": "6deb3727de85af8e117e0b0d14a30e4d"
    },
    {
        "author": "袁去华",
        "dynasty": "宋",
        "type": "词",
        "rhythmic": "长相思",
        "title": "",
        "preface": "",
        "paragraphs": [
            "荷花香。",
            "竹风凉。",
            "万动声沈更点长。",
            "荧荧月半床。",
            "好思量。",
            "恶凄惶。",
            "独立西厢花拂墙。",
            "如今空断肠。"
        ],
        "notes": "",
        "id": "341b9d41e6ca10e557a9c3dce504e748"
    },
    {
        "author": "袁去华",
        "dynasty": "宋",
        "type": "词",
        "rhythmic": "长相思",
        "title": "",
        "preface": "",
        "paragraphs": [
            "叶舞殷红，水摇瘦碧，隐约天际帆归。",
            "寒鸦影里，断雁声中，依然残照辉辉。",
            "立马看梅。",
            "试寻香嚼蕊，醉折繁枝。",
            "山翠扫修眉。",
            "记人人、蹙黛愁时。",
            "叹客里、光阴易失，霜侵短鬓，尘染征衣。",
            "阳台云归后，到如今、重见无期。",
            "流怨清商，空细写、琴心向谁。",
            "更难将、愁随梦去，相思惟有天知。"
        ],
        "notes": "",
        "id": "a93b7bbc851238ea10c8309be9d8b2cf"
    },
    {
        "author": "袁去华",
        "dynasty": "宋",
        "type": "词",
        "rhythmic": "雨中花・夜行船",
        "title": "",
        "preface": "",
        "paragraphs": [
            "江上西风晚。",
            "野水兼天远。",
            "云衣拖翠缕，易零乱。",
            "见柳叶满梢，秀色惊秋变。",
            "百岁今强半。",
            "两鬓青青，尽著吴霜偷换。",
            "向老来、功名心事懒。",
            "客里愁难遣。",
            "乍飘泊、有谁管。",
            "对照壁孤灯，相与秋虫叹。",
            "人间事，经了万千，这寂寞、几时曾见。"
        ],
        "notes": "",
        "id": "2b8e79c1ec864c96d6a0aef7099d1956"
    },
    {
        "author": "袁去华",
        "dynasty": "宋",
        "type": "词",
        "rhythmic": "青山远",
        "title": "",
        "preface": "",
        "paragraphs": [
            "花竹亭轩。",
            "曲径通幽小洞天。",
            "翠帏苒苒隔轻烟。",
            "锁婵娟。",
            "画图初试春风面，消得东君著意怜。",
            "到伊歌扇舞裙边。",
            "要前缘。"
        ],
        "notes": "",
        "id": "7350428cea8f5b7589e64a1607a96850"
    },
    {
        "author": "袁去华",
        "dynasty": "宋",
        "type": "词",
        "rhythmic": "风流子",
        "title": "",
        "preface": "",
        "paragraphs": [
            "吴山新摇落，湖光净、鸥鹭点涟漪。",
            "望一簇画楼，记沽酒处，几多鸣橹，争趁潮归。",
            "瑞烟外，缭墙迷远近，飞观耸参差。",
            "残日衬霞，散成锦绮，怒涛推月，辗上玻璃。",
            "西风吹残酒，重门闭，深院露下星稀。",
            "肠断凭肩私语，织锦新诗。",
            "想翠幄香消，都成闲梦，素弦声苦，浑是相思。",
            "还恁强自开解，重数归期。"
        ],
        "notes": "",
        "id": "00f029c6ebb058194a82000a9a26753f"
    },
    {
        "author": "袁去华",
        "dynasty": "宋",
        "type": "词",
        "rhythmic": "鹊桥仙",
        "title": "",
        "preface": "",
        "paragraphs": [
            "牛郎织女，因缘不断，结下生生世世。",
            "人言恩爱久长难，又不道、如今几岁。",
            "眼穿肠断，一年今夜，且做不期而会。",
            "三杯酒罢闭云房，管上得、床儿同睡。"
        ],
        "notes": "",
        "id": "29fec514b4f8ca299b8f561f2014c05c"
    },
    {
        "author": "袁去华",
        "dynasty": "宋",
        "type": "词",
        "rhythmic": "鹊桥仙",
        "title": "",
        "preface": "",
        "paragraphs": [
            "明眸皓齿，丰肌秀骨，浑是揉花碎玉。",
            "十分心事有谁知，暗恼得、愁红怨绿。",
            "残云断雨，不期而会，也要天来大福。",
            "若还虚度可怜宵，便做下、来生不足。"
        ],
        "notes": "",
        "id": "95b78b4e8f59905dd91c64894619f762"
    }
]