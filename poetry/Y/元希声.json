[
    {
        "author": "元希声",
        "dynasty": "唐",
        "type": "诗",
        "rhythmic": "",
        "title": "赠皇甫侍御赴都八首 一",
        "preface": "",
        "paragraphs": [
            "东南之美，生于会稽。",
            "牛斗之气，蓄于昆溪。",
            "有瑶者玉，连城是齐。",
            "有威者凤，非梧不栖。"
        ],
        "notes": "",
        "id": "c03acbfce0ccba2bb630427739a73e97"
    },
    {
        "author": "元希声",
        "dynasty": "唐",
        "type": "诗",
        "rhythmic": "",
        "title": "赠皇甫侍御赴都八首 二",
        "preface": "",
        "paragraphs": [
            "猗嗟众珍，以况君子。",
            "公侯之胄，必复其始。",
            "利器长材，温仪峻峙。"
        ],
        "notes": "",
        "id": "7c161ce5690b95f3f32beef4b0621757"
    },
    {
        "author": "元希声",
        "dynasty": "唐",
        "type": "诗",
        "rhythmic": "",
        "title": "赠皇甫侍御赴都八首 三",
        "preface": "",
        "paragraphs": [
            "道心惟微，厥用允塞。",
            "德辉不泯，而映邦国。",
            "静以有神，动而作则。",
            "九臯千里，其声不忒。"
        ],
        "notes": "",
        "id": "922413f40b6000867011dbfeace996d1"
    },
    {
        "author": "元希声",
        "dynasty": "唐",
        "type": "诗",
        "rhythmic": "",
        "title": "赠皇甫侍御赴都八首 四",
        "preface": "",
        "paragraphs": [
            "粤在古昔，分官厥初。",
            "刺邪矫枉，非贤勿居。",
            "棱棱直指，烈烈方书。",
            "苍玉鸣珮，绣衣登车。"
        ],
        "notes": "",
        "id": "507dc4c021994aee1739d2a24de9372c"
    },
    {
        "author": "元希声",
        "dynasty": "唐",
        "type": "诗",
        "rhythmic": "",
        "title": "赠皇甫侍御赴都八首 五",
        "preface": "",
        "paragraphs": [
            "绰绰夫君，是膺柱下。",
            "准绳有望，名器无假。",
            "宠盖伯山，气雄公雅。",
            "立朝正色，俟我能者。"
        ],
        "notes": "",
        "id": "f09a770355e97ff4bdc8b24656b9a146"
    },
    {
        "author": "元希声",
        "dynasty": "唐",
        "type": "诗",
        "rhythmic": "",
        "title": "赠皇甫侍御赴都八首 六",
        "preface": "",
        "paragraphs": [
            "载怀朋情，尝接闲宴。",
            "好洽昆弟，官联州县。",
            "如彼松竹，春荣冬蒨。",
            "柯叶蔼然，不渝霜霰。"
        ],
        "notes": "",
        "id": "a089e219ba3e258ff05db7126239835b"
    },
    {
        "author": "元希声",
        "dynasty": "唐",
        "type": "诗",
        "rhythmic": "",
        "title": "赠皇甫侍御赴都八首 七",
        "preface": "",
        "paragraphs": [
            "会合非我，关山坐违。",
            "离鸿晓引，别叶秋飞。",
            "𬴂骖徐动，尊饯相依。",
            "远情超忽，岐路光辉。"
        ],
        "notes": "",
        "id": "5bce3e5747aa5bd5e2ff58683a4ad152"
    },
    {
        "author": "元希声",
        "dynasty": "唐",
        "type": "诗",
        "rhythmic": "",
        "title": "赠皇甫侍御赴都八首 八",
        "preface": "",
        "paragraphs": [
            "金石其心，芝兰其室。",
            "言语方间，音徽自溢。",
            "肃子风威，严子霜质。",
            "赠言岁暮，以保贞吉。"
        ],
        "notes": "",
        "id": "b4caa8c894ee2cbbe897180f64a90a4d"
    },
    {
        "author": "元希声",
        "dynasty": "唐",
        "type": "诗",
        "rhythmic": "",
        "title": "宴卢十四南园得园韵（伯三七七一下同）",
        "preface": "",
        "paragraphs": [
            "超遥乘暇景，洒散绝浮喧。",
            "写望峰云出，开襟夏木繁。",
            "野人怜狎鸟，游子爱芳荪。",
            "卧筿低临席，惊流注满园。",
            "□然林下意，琴酌坐忘言。"
        ],
        "notes": "",
        "id": "70ba0b829ef0d63a7c736ca6230fa7c5"
    },
    {
        "author": "元希声",
        "dynasty": "唐",
        "type": "诗",
        "rhythmic": "",
        "title": "赠皇甫侍御赴都（其二）",
        "preface": "",
        "paragraphs": [
            "猗嗟众珍，以况君子。",
            "公侯之胄，必复其始。",
            "香器长材，温仪峻峙。",
            "显此元明，于斯备矣。",
            "（按此诗凡八首，已载《全唐诗》。",
            "惟「其二」缺末两句，故依《珠英集》补全之。",
            "）。"
        ],
        "notes": "",
        "id": "7c161ce5690b95f3f32beef4b0621757"
    }
]