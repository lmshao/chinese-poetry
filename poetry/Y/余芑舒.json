[
    {
        "author": "余芑舒",
        "dynasty": "宋",
        "type": "诗",
        "rhythmic": "",
        "title": "正月五日漫兴",
        "preface": "",
        "paragraphs": [
            "雪簷晴作雨，道空日如年。",
            "燕坐无余事，床头易一编。"
        ],
        "notes": "",
        "id": "41afe999fa27b288143ba19921258b47"
    },
    {
        "author": "余芑舒",
        "dynasty": "宋",
        "type": "诗",
        "rhythmic": "",
        "title": "南轩独坐",
        "preface": "",
        "paragraphs": [
            "往来都是由天造，妙处何须更我为。",
            "但向物初看老子，恍然身外有婴儿。"
        ],
        "notes": "",
        "id": "663fc22ea0fc0ae731801bad08ea9e94"
    },
    {
        "author": "余芑舒",
        "dynasty": "宋",
        "type": "诗",
        "rhythmic": "",
        "title": "九月二十四日",
        "preface": "",
        "paragraphs": [
            "蝶翅平沉疑坠叶，蝉声孤起在高枝。",
            "空庭秋意无人会，月转西楼淡淡时。"
        ],
        "notes": "",
        "id": "51afca463dc734d07a7e1150c7a1ca55"
    },
    {
        "author": "余芑舒",
        "dynasty": "宋",
        "type": "诗",
        "rhythmic": "",
        "title": "天门山",
        "preface": "",
        "paragraphs": [
            "谁将嘉号标奇观，山鸟山花第一重。",
            "天阙常时瞻北极，县图此处数西峰。",
            "景云百战犹遗址，当日诸公几瘦筇。",
            "定有英灵来访旧，夜闻嘶马晓无踪。"
        ],
        "notes": "",
        "id": "728cdf283878e9b7bb0144384a075091"
    },
    {
        "author": "余芑舒",
        "dynasty": "宋",
        "type": "诗",
        "rhythmic": "",
        "title": "岁寒山",
        "preface": "",
        "paragraphs": [
            "岁寒老石尚干霄，松柏摧残只艾萧。",
            "岣嵝字昏烟漠漠，空同人去夜寥寥。",
            "凉蝉高挂千寻壁，断涧闲浮五石瓢。",
            "不信渠侬呼不醒，倘逢归鹤试招邀。"
        ],
        "notes": "",
        "id": "1cd2bd983dedb161cdd87230340a69d7"
    },
    {
        "author": "余芑舒",
        "dynasty": "宋",
        "type": "诗",
        "rhythmic": "",
        "title": "悟道",
        "preface": "",
        "paragraphs": [
            "何人解管身中事，今我才知学有源。",
            "养得心源身事毕，春花秋月共忘言。"
        ],
        "notes": "",
        "id": "d25bcee30a24b72b9af769e5dc84044a"
    }
]