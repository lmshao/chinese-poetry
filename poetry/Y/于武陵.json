[
    {
        "author": "于武陵",
        "dynasty": "唐",
        "type": "诗",
        "rhythmic": "",
        "title": "早春山行",
        "preface": "",
        "paragraphs": [
            "江草暖初绿，雁行皆北飞。",
            "异乡那久客，野鸟尚思归。",
            "十载过如梦，素心应已违。",
            "行行家渐远，更苦得书稀。"
        ],
        "notes": "",
        "id": "4534bb1c2ef8ed03950405e920400967"
    },
    {
        "author": "于武陵",
        "dynasty": "唐",
        "type": "诗",
        "rhythmic": "",
        "title": "宿友生林居因怀贾区",
        "preface": "",
        "paragraphs": [
            "绕屋树森森，多栖紫阁禽。",
            "暂过当永夜，微得话前心。",
            "入楚行应远，经湘恨必深。",
            "那堪对寒烛，更赋别离吟。"
        ],
        "notes": "",
        "id": "e1030934ddd8416b0458754fba85d434"
    },
    {
        "author": "于武陵",
        "dynasty": "唐",
        "type": "诗",
        "rhythmic": "",
        "title": "赠卖松人",
        "preface": "",
        "paragraphs": [
            "入市虽求利，怜君意独真。",
            "㔉将寒涧树，卖与翠楼人。",
            "瘦叶几经雪，淡花应少春。",
            "长安重桃李，徒染六街尘。"
        ],
        "notes": "",
        "id": "24f4cc7cc7c16aae35d3b1cc158cad8e"
    },
    {
        "author": "于武陵",
        "dynasty": "唐",
        "type": "诗",
        "rhythmic": "",
        "title": "友人南游不回因而有寄",
        "preface": "",
        "paragraphs": [
            "相思春树绿，千里亦依依。",
            "鄠杜月频满，潇湘人未归。",
            "桂花风半落，烟草蝶双飞。",
            "一别无消息，水南车迹稀。"
        ],
        "notes": "",
        "id": "b55be1e79b3355c6e21ad74a186918f1"
    },
    {
        "author": "于武陵",
        "dynasty": "唐",
        "type": "诗",
        "rhythmic": "",
        "title": "送酂县董明府之任",
        "preface": "",
        "paragraphs": [
            "南北行已久，怜君知苦辛。",
            "万家同草木，三载得阳春。",
            "东道听游子，夷门歌主人。",
            "空持语相送，应怪不沾巾。"
        ],
        "notes": "",
        "id": "e819c0fdf2e03b492ae61a6a6855fda0"
    },
    {
        "author": "于武陵",
        "dynasty": "唐",
        "type": "诗",
        "rhythmic": "",
        "title": "山上树",
        "preface": "",
        "paragraphs": [
            "日暖上山路，鸟啼知已春。",
            "忽逢幽隐处，如见独醒人。",
            "石冷开常晚，风多落亦频。",
            "樵夫应不识，岁久伐为薪。"
        ],
        "notes": "",
        "id": "502807d6445ccba6b2e47c10cbe79991"
    },
    {
        "author": "于武陵",
        "dynasty": "唐",
        "type": "诗",
        "rhythmic": "",
        "title": "长信宫二首 一",
        "preface": "",
        "paragraphs": [
            "簟凉秋气初，长信恨何如。",
            "拂黛月生指，解鬟云满梳。",
            "一从悲画扇，几度泣前鱼。",
            "坐听南宫乐，凉风摇翠裾。"
        ],
        "notes": "",
        "id": "41da0db9e7f21b006ca4459c50669796"
    },
    {
        "author": "于武陵",
        "dynasty": "唐",
        "type": "诗",
        "rhythmic": "",
        "title": "长信宫二首 二",
        "preface": "",
        "paragraphs": [
            "一失辇前恩，绮罗生暗尘。",
            "惟应深夜月，独伴向隅人。",
            "长信翠蛾老，昭阳红粉新。",
            "君心似秋节，不使草长春。"
        ],
        "notes": "",
        "id": "ac834230e65145a66054f91045d68673"
    },
    {
        "author": "于武陵",
        "dynasty": "唐",
        "type": "诗",
        "rhythmic": "",
        "title": "洛阳道",
        "preface": "",
        "paragraphs": [
            "浮世若浮云，千回故复新。",
            "旋添青草冢，更有白头人。",
            "岁暮容将老，雪晴山欲春。",
            "行行车与马，不尽洛阳[尘]。"
        ],
        "notes": "",
        "id": "2ba7d52abecfc9031098b44450283256"
    },
    {
        "author": "于武陵",
        "dynasty": "唐",
        "type": "诗",
        "rhythmic": "",
        "title": "东门路",
        "preface": "",
        "paragraphs": [
            "东门车马路，此路在浮沈。",
            "白日若不落，红尘应更深。",
            "从来名利地，皆起是非心。",
            "所以青青草，年年生汉阴。"
        ],
        "notes": "",
        "id": "5f3a56f1454c503eb8011c1604fcdfbe"
    },
    {
        "author": "于武陵",
        "dynasty": "唐",
        "type": "诗",
        "rhythmic": "",
        "title": "江楼春望",
        "preface": "",
        "paragraphs": [
            "楼下长江路，舟车昼不闲。",
            "鸟声非故国，春色是他山。",
            "一望云复水，几重河与关。",
            "愁心随落日，万里各西还。"
        ],
        "notes": "",
        "id": "ef7d4e491d5453ddfa4782d14431d8a7"
    },
    {
        "author": "于武陵",
        "dynasty": "唐",
        "type": "诗",
        "rhythmic": "",
        "title": "洛中晴望",
        "preface": "",
        "paragraphs": [
            "九陌尽风尘，嚣嚣昼复昏。",
            "古今人不断，南北路长存。",
            "叶落上阳树，草衰金谷园。",
            "乱鸦归未已，残日半前轩。"
        ],
        "notes": "",
        "id": "21d883aae9085b761c62e8e7b90c1fdf"
    },
    {
        "author": "于武陵",
        "dynasty": "唐",
        "type": "诗",
        "rhythmic": "",
        "title": "西归",
        "preface": "",
        "paragraphs": [
            "不系与舟闲，悠悠吴楚间。",
            "羞将新白发，却到旧青山。",
            "一叶忽离树，几人同入关。",
            "长安家尚在，秋至又西还。"
        ],
        "notes": "",
        "id": "f57880ebebf5fc0f0fa94e28bfee6f0e"
    },
    {
        "author": "于武陵",
        "dynasty": "唐",
        "type": "诗",
        "rhythmic": "",
        "title": "南游",
        "preface": "",
        "paragraphs": [
            "穷秋几日雨，处处生苍苔。",
            "旧国寄书后，凉天方雁来。",
            "露繁山草湿，洲暖水花开。",
            "去尽同行客，一帆犹未回。"
        ],
        "notes": "",
        "id": "67e56459e51ac4417d2d2afde00080af"
    },
    {
        "author": "于武陵",
        "dynasty": "唐",
        "type": "诗",
        "rhythmic": "",
        "title": "南游有感",
        "preface": "",
        "paragraphs": [
            "杜陵无厚业，不得驻车轮。",
            "重到曾游处，多非旧主人。",
            "东风千岭树，西日一洲苹。",
            "又渡湘江去，湘江水复春。"
        ],
        "notes": "",
        "id": "9ba5b9a060d90033025aea93a97f02d0"
    },
    {
        "author": "于武陵",
        "dynasty": "唐",
        "type": "诗",
        "rhythmic": "",
        "title": "夜泊湘江",
        "preface": "",
        "paragraphs": [
            "北风吹楚树，此地独先秋。",
            "何事屈原恨，不随湘水流。",
            "凉天生片月，竟夕伴孤舟。",
            "一作南行客，无成空白头。"
        ],
        "notes": "",
        "id": "2c40bfc0a2ed24c4671771145bbda120"
    },
    {
        "author": "于武陵",
        "dynasty": "唐",
        "type": "诗",
        "rhythmic": "",
        "title": "客中",
        "preface": "",
        "paragraphs": [
            "楚人歌竹枝，游子泪沾衣。",
            "异国久为客，寒宵频梦归。",
            "一封书未返，千树叶皆飞。",
            "南过洞庭水，更应消息稀。"
        ],
        "notes": "",
        "id": "f166ed3fe24ad9ca074eaba8d30273c9"
    },
    {
        "author": "于武陵",
        "dynasty": "唐",
        "type": "诗",
        "rhythmic": "",
        "title": "夜寻僧不遇",
        "preface": "",
        "paragraphs": [
            "数歇度烟水，渐非尘俗间。",
            "泉声入秋寺，月色遍寒山。",
            "石路几回雪，竹房犹闭关。"
        ],
        "notes": "",
        "id": "6742f390ce6c834e0b97209e29c86a8e"
    },
    {
        "author": "于武陵",
        "dynasty": "唐",
        "type": "诗",
        "rhythmic": "",
        "title": "访道者不遇",
        "preface": "",
        "paragraphs": [
            "人间惟此路，长得绿苔衣。",
            "及户无行迹，游方应未归。",
            "平生无限事，到此尽知非。",
            "独倚松门久，阴云昏翠微。"
        ],
        "notes": "",
        "id": "99302597acb73ba45f02963a717823b8"
    },
    {
        "author": "于武陵",
        "dynasty": "唐",
        "type": "诗",
        "rhythmic": "",
        "title": "赠王隐者山居",
        "preface": "",
        "paragraphs": [
            "石室扫无尘，人寰与此分。",
            "飞来南浦树，半是华山云。",
            "浮世几多事，先生应不闻。",
            "寒山满西日，空照雁成群。"
        ],
        "notes": "",
        "id": "b95c1540b0f1a64b4d01437bc4ee0f84"
    },
    {
        "author": "于武陵",
        "dynasty": "唐",
        "type": "诗",
        "rhythmic": "",
        "title": "寄北客",
        "preface": "",
        "paragraphs": [
            "穷边足风惨，何处醉楼台？",
            "家去几千里，月圆十二回。",
            "寒阡随日远，雪路向城开。",
            "游子久无信，年年空雁来。"
        ],
        "notes": "",
        "id": "d8a39127e2a1024411f2959ba9cc8cce"
    },
    {
        "author": "于武陵",
        "dynasty": "唐",
        "type": "诗",
        "rhythmic": "",
        "title": "寄友人",
        "preface": "",
        "paragraphs": [
            "长安清渭东，游子迹重重。",
            "此去红尘路，难寻君马踪。",
            "昔时轻一别，渐老贵相逢。",
            "应恋嵩阳住，嵩阳饶古松。"
        ],
        "notes": "",
        "id": "f9cce11bbaa86a31b8edf3ab217e7817"
    },
    {
        "author": "于武陵",
        "dynasty": "唐",
        "type": "诗",
        "rhythmic": "",
        "title": "夜与故人别",
        "preface": "",
        "paragraphs": [
            "白日去难驻，故人非旧容。",
            "今宵一别后，何处更相逢？",
            "过楚水千里，到秦山几重。",
            "语来天又晓，月落满城钟。"
        ],
        "notes": "",
        "id": "2c42637c6e39544926bbaa36f036868d"
    },
    {
        "author": "于武陵",
        "dynasty": "唐",
        "type": "诗",
        "rhythmic": "",
        "title": "别故人",
        "preface": "",
        "paragraphs": [
            "行子与秋叶，各随南北风。",
            "虽非千里别，还阻一宵同。",
            "过尽少年日，尚如长转蓬。",
            "犹为布衣客，羞入故关中。"
        ],
        "notes": "",
        "id": "6ae4b1545649c0358e189282f8cd1b5e"
    },
    {
        "author": "于武陵",
        "dynasty": "唐",
        "type": "诗",
        "rhythmic": "",
        "title": "送客东归",
        "preface": "",
        "paragraphs": [
            "一听游子歌，秋计觉蹉跎。",
            "四海少平地，百川无定波。",
            "共惊年已暮，俱向客中多。",
            "又驾征轮去，东归事若何。"
        ],
        "notes": "",
        "id": "5eb1f5d1b1453c4e5f001a20acff3ed7"
    },
    {
        "author": "于武陵",
        "dynasty": "唐",
        "type": "诗",
        "rhythmic": "",
        "title": "过侯王故第",
        "preface": "",
        "paragraphs": [
            "过此一酸辛，行人泪有痕。",
            "独残新碧树，犹拥旧朱门。",
            "歌歇云初散，簷空燕尚存。"
        ],
        "notes": "",
        "id": "4f6084b6b4a1cacbb295516c91fbb774"
    },
    {
        "author": "于武陵",
        "dynasty": "唐",
        "type": "诗",
        "rhythmic": "",
        "title": "孤云",
        "preface": "",
        "paragraphs": [
            "南北各万里，有云心更闲。",
            "因风离海上，伴月到人间。",
            "洛浦少高树，长安无旧山。",
            "裴回不可驻，漠漠又空还。"
        ],
        "notes": "",
        "id": "d3322ffa8d6ec4e30e525fda98998523"
    },
    {
        "author": "于武陵",
        "dynasty": "唐",
        "type": "诗",
        "rhythmic": "",
        "title": "远水",
        "preface": "",
        "paragraphs": [
            "悔作望南浦，望中生远愁。",
            "因知人易老，为有水东流。",
            "欲附故乡信，不逢归客舟。",
            "萋萋两岸草，又度一年秋。"
        ],
        "notes": "",
        "id": "cec6c4b829be4853029f13a166c27c9b"
    },
    {
        "author": "于武陵",
        "dynasty": "唐",
        "type": "诗",
        "rhythmic": "",
        "title": "咏蝉",
        "preface": "",
        "paragraphs": [
            "江头一声起，芳岁已难留。",
            "听此高林上，遥知故国秋。",
            "应催风落叶，似劝客回舟。",
            "不是新蝉苦，年年自有愁。"
        ],
        "notes": "",
        "id": "8605987e88d662fc7c8c7edb935e3859"
    },
    {
        "author": "于武陵",
        "dynasty": "唐",
        "type": "诗",
        "rhythmic": "",
        "title": "感情",
        "preface": "",
        "paragraphs": [
            "青山长寂寞，南望独高歌。",
            "四海故人尽，九原新垅多。",
            "西沈浮世日，东注逝川波。",
            "不使年华驻，此生能几何。"
        ],
        "notes": "",
        "id": "35dabb91281a0b3c8e634d7b44a0ea42"
    },
    {
        "author": "于武陵",
        "dynasty": "唐",
        "type": "诗",
        "rhythmic": "",
        "title": "早春日山居寄城郭知己",
        "preface": "",
        "paragraphs": [
            "阳和潜发荡寒阴，便使川原景象新。",
            "入户风泉声沥沥，当轩云岫色沈沈。",
            "残云带雨轻飘雪，嫩柳含烟小绽金。",
            "虽有眼前诗酒兴，遨游争得称闲心。"
        ],
        "notes": "",
        "id": "6b85a493d4b23e2d4bcfe53d63b3202f"
    },
    {
        "author": "于武陵",
        "dynasty": "唐",
        "type": "诗",
        "rhythmic": "",
        "title": "劝酒",
        "preface": "",
        "paragraphs": [
            "劝君金屈巵，满酌不须辞。",
            "花发多风雨，人生足别离。"
        ],
        "notes": "",
        "id": "f65aae3f10d2458ccccfa22eca9eb91a"
    },
    {
        "author": "于武陵",
        "dynasty": "唐",
        "type": "诗",
        "rhythmic": "",
        "title": "感怀",
        "preface": "",
        "paragraphs": [
            "东风吹草色，空使客蹉跎。",
            "不设太平险，更应游子多。",
            "几伤行处泪，一曲醉中歌。",
            "尽向青门外，东随渭水波。"
        ],
        "notes": "",
        "id": "68417c64bcb208e06f25f47b4657012a"
    },
    {
        "author": "于武陵",
        "dynasty": "唐",
        "type": "诗",
        "rhythmic": "",
        "title": "友人亭松",
        "preface": "",
        "paragraphs": [
            "俛仰不能去，如逢旧友同。",
            "曾因春雪散，见在华山中。",
            "何处有明月，访君听远风。",
            "相将归未得，各占石岩东。"
        ],
        "notes": "",
        "id": "c50bbbf9e1f85f22d550226f96baaf01"
    },
    {
        "author": "于武陵",
        "dynasty": "唐",
        "type": "诗",
        "rhythmic": "",
        "title": "游中梁山",
        "preface": "",
        "paragraphs": [
            "僻地好泉石，何人曾陆沈。",
            "不知青嶂外，更有白云深。",
            "因此见乔木，几回思旧林。",
            "慇懃猨与鸟，惟我独何心。"
        ],
        "notes": "",
        "id": "6e5a3c48941bd1301bfb37b6b04e57f0"
    },
    {
        "author": "于武陵",
        "dynasty": "唐",
        "type": "诗",
        "rhythmic": "",
        "title": "寻山",
        "preface": "",
        "paragraphs": [
            "到此绝车轮，萋萋草树春。",
            "青山如有利，白石亦成尘。",
            "水阔应无路，松深不见人。",
            "如知巢与许，千载迹犹新。"
        ],
        "notes": "",
        "id": "9fbe393442787512b4553fda8b84d943"
    },
    {
        "author": "于武陵",
        "dynasty": "唐",
        "type": "诗",
        "rhythmic": "",
        "title": "宿江口",
        "preface": "",
        "paragraphs": [
            "南渡人来绝，喧喧雁满沙。",
            "自生江上月，长有客思家。",
            "半夜下霜岸，北风吹荻花。",
            "自惊归梦断，不得到天涯。"
        ],
        "notes": "",
        "id": "b1ca1c2f646de742c4615268def43e9a"
    },
    {
        "author": "于武陵",
        "dynasty": "唐",
        "type": "诗",
        "rhythmic": "",
        "title": "秋夜达萧关",
        "preface": "",
        "paragraphs": [
            "扰扰浮梁路，人忙月自闲。",
            "去年为塞客，今夜宿萧关。",
            "辞国几经岁，望乡空见山。",
            "不知江叶下，又作布衣还。"
        ],
        "notes": "",
        "id": "647a429277394a815610f02514ee78c9"
    },
    {
        "author": "于武陵",
        "dynasty": "唐",
        "type": "诗",
        "rhythmic": "",
        "title": "斜谷道",
        "preface": "",
        "paragraphs": [
            "乱峰连叠嶂，千里绿峨峨。",
            "蜀国路如此，游人车亦过。",
            "远烟当叶歛，骤雨逐风多。",
            "独忆紫芝叟，临风歌旧歌。"
        ],
        "notes": "",
        "id": "5f3bdb08378dc8e54362453732d86aee"
    },
    {
        "author": "于武陵",
        "dynasty": "唐",
        "type": "诗",
        "rhythmic": "",
        "title": "过百牢关贻舟中者",
        "preface": "",
        "paragraphs": [
            "蜀国少平地，方思京洛间。",
            "远为千里客，来度百牢关。",
            "帆影清江水，铃声碧草山。",
            "不因名与利，尔我各应闲。"
        ],
        "notes": "",
        "id": "ef5908e78262add4d1819a9e61bdd4d2"
    },
    {
        "author": "于武陵",
        "dynasty": "唐",
        "type": "诗",
        "rhythmic": "",
        "title": "客中览镜",
        "preface": "",
        "paragraphs": [
            "何当开此镜，即见髪如丝。",
            "白日急于水，一年能几时。",
            "每逢芳草处，长返故园迟。",
            "所以多为客，蹉跎欲怨谁。"
        ],
        "notes": "",
        "id": "30e99e0c83919a5a53db57385d4c1994"
    },
    {
        "author": "于武陵",
        "dynasty": "唐",
        "type": "诗",
        "rhythmic": "",
        "title": "长安逢隐者",
        "preface": "",
        "paragraphs": [
            "征车千里至，碾遍六街尘。",
            "向此有营地，忽逢无事人。",
            "昔时颜未改，浮世路多新。",
            "且脱衣沽酒，终南山欲春。"
        ],
        "notes": "",
        "id": "3f2daff4d3bf712dd51cfbe6fc19a2e3"
    },
    {
        "author": "于武陵",
        "dynasty": "唐",
        "type": "诗",
        "rhythmic": "",
        "title": "与僧话旧",
        "preface": "",
        "paragraphs": [
            "草堂前有山，一见一相宽。",
            "处世贵僧静，青松因岁寒。",
            "他山逢旧侣，尽日话长安。",
            "所以闲行迹，千回遶药栏。"
        ],
        "notes": "",
        "id": "cf1d1fc40c34a3b4183d5aed8059111a"
    },
    {
        "author": "于武陵",
        "dynasty": "唐",
        "type": "诗",
        "rhythmic": "",
        "title": "赠王道士",
        "preface": "",
        "paragraphs": [
            "日日市朝路，何时无苦辛。",
            "不随丹灶客，终作白头人。",
            "浮世度千载，桃源方一春。",
            "归来华表上，应笑北邙尘。"
        ],
        "notes": "",
        "id": "76952aab3f101565d9b8544c172450ec"
    },
    {
        "author": "于武陵",
        "dynasty": "唐",
        "type": "诗",
        "rhythmic": "",
        "title": "匣中琴",
        "preface": "",
        "paragraphs": [
            "世人无正心，虫网匣中琴。",
            "何以经时废，非为娱耳音。",
            "独令高韵在，谁感隙尘深。",
            "应是南风曲，声声不合今。"
        ],
        "notes": "",
        "id": "9ab41ee3c3e7a74524952e8f7cc330fe"
    },
    {
        "author": "于武陵",
        "dynasty": "唐",
        "type": "诗",
        "rhythmic": "",
        "title": "过洛阳城",
        "preface": "",
        "paragraphs": [
            "古来利与名，俱在洛阳城。",
            "九陌鼓初起，万车轮已行。",
            "周秦时几变，伊洛水犹清。",
            "二月中桥路，鸟啼春草生。"
        ],
        "notes": "",
        "id": "d5173bc8d2f790377ecacfeaf47fb647"
    },
    {
        "author": "于武陵",
        "dynasty": "唐",
        "type": "诗",
        "rhythmic": "",
        "title": "望月",
        "preface": "",
        "paragraphs": [
            "离家凡几宵，一望一寥寥。",
            "新魄又将满，故乡应渐遥。",
            "独临彭蠡水，远忆洛阳桥。",
            "更有乘舟客，凄然亦驻桡。"
        ],
        "notes": "",
        "id": "80a28913d23f057396f66dace693d829"
    },
    {
        "author": "于武陵",
        "dynasty": "唐",
        "type": "诗",
        "rhythmic": "",
        "title": "王将军宅夜听歌",
        "preface": "",
        "paragraphs": [
            "朱槛满明月，美人歌落梅。",
            "忽惊尘起处，疑有凤飞来。",
            "一曲听初彻，几年愁暂开。",
            "东南正云雨，不得见阳台。"
        ],
        "notes": "",
        "id": "6d8b43fe87381f1490302508b7893aa5"
    },
    {
        "author": "于武陵",
        "dynasty": "唐",
        "type": "诗",
        "rhythmic": "",
        "title": "长信宫",
        "preface": "",
        "paragraphs": [
            "莫问古宫名，古宫空有城。",
            "惟应东去水，不改旧时声。"
        ],
        "notes": "",
        "id": "b756350f667a05d939ed22ae77a35f30"
    },
    {
        "author": "于武陵",
        "dynasty": "唐",
        "type": "诗",
        "rhythmic": "",
        "title": "高楼",
        "preface": "",
        "paragraphs": [
            "远天明月出，照此谁家楼。",
            "上有罗衣裳，凉风吹不休。"
        ],
        "notes": "",
        "id": "74e3b06ca8005132a021e3f813ae85a1"
    },
    {
        "author": "于武陵",
        "dynasty": "唐",
        "type": "诗",
        "rhythmic": "",
        "title": "白樱树",
        "preface": "",
        "paragraphs": [
            "记得花开雪满枝，和蠭和蝶带花移。",
            "如今花落游蠭去，空作主人惆怅诗。"
        ],
        "notes": "",
        "id": "4a619cb1c0f9ef5cda21f2b46d46dfb6"
    },
    {
        "author": "于武陵",
        "dynasty": "唐",
        "type": "诗",
        "rhythmic": "",
        "title": "泛若耶宿云门",
        "preface": "",
        "paragraphs": [
            "溪船泛数里，渐觉少炎晖。",
            "暎水花连影，逢人鸟背飞。",
            "深犹见白石，凉好换生衣。",
            "未得多诗句，终须隔宿归。",
            "（《会稽掇英总集》卷六）。"
        ],
        "notes": "",
        "id": "6c9e6b600ff200f95fd25cc2939a4d74"
    },
    {
        "author": "于武陵",
        "dynasty": "唐",
        "type": "诗",
        "rhythmic": "",
        "title": "韦曲",
        "preface": "",
        "paragraphs": [
            "韦曲城南锦作堆，千金不惜买花栽。",
            "谁知贵戚多羇束，落尽春红不看来。",
            "（《类编长安志》卷九）。"
        ],
        "notes": "",
        "id": "26dd09a0d17ab8e93242293ad6203537"
    }
]