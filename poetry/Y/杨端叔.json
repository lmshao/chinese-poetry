[
    {
        "author": "杨端叔",
        "dynasty": "宋",
        "type": "诗",
        "rhythmic": "",
        "title": "虎跑泉",
        "preface": "",
        "paragraphs": [
            "苍髯白甲深山龙，山门高高龙所宫。",
            "青苔夭矫绝可喜，满地狼籍抛顽铜。",
            "於菟殷勤水供养，道人回施无尽藏。",
            "匏樽一滴到陶泓，滩声浩浩西山涨。"
        ],
        "notes": "",
        "id": "9c459ad03fa230dc77686c696d808c8c"
    },
    {
        "author": "杨端叔",
        "dynasty": "宋",
        "type": "诗",
        "rhythmic": "",
        "title": "浮远堂",
        "preface": "",
        "paragraphs": [
            "万松相摩天籁作，一尘不留心镜空。",
            "毋庸宝焰照牛渚，已见浮涎吹龙宫。",
            "零丁沙洲抗水势，替泪塔铃语天风。",
            "贾胡惜钱不自惜，昼夜牙筹澎湃中。"
        ],
        "notes": "",
        "id": "5a16d9671a78b3a618c3b40382ded144"
    }
]