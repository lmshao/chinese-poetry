[
    {
        "author": "叶梦鼎",
        "dynasty": "宋",
        "type": "诗",
        "rhythmic": "",
        "title": "建府戊午鹿呜宴",
        "preface": "",
        "paragraphs": [
            "黄堂燕衎盛衣冠，人道魁星照建安。",
            "多士权衡推月旦，一番桃李属春官。",
            "升歌鸣鹿陪樽俎，好与溟鹏插羽翰。",
            "发策致身须正学，功名久远要人看。"
        ],
        "notes": "",
        "id": "651a91c9854d533c382dbebf8a7c64e7"
    },
    {
        "author": "叶梦鼎",
        "dynasty": "宋",
        "type": "诗",
        "rhythmic": "",
        "title": "瀛洲亭",
        "preface": "",
        "paragraphs": [
            "汝城高处著危阑，人在苍寒缥缈间。",
            "下瞰无边春境界，西来第一处江山。",
            "酒拈重碧酣诗思，柳曳轻黄入笑颜。",
            "阁老可能专此胜，蛾眉花底又催班。"
        ],
        "notes": "",
        "id": "72690838fe663bb1409330963a52cf0b"
    },
    {
        "author": "叶梦鼎",
        "dynasty": "宋",
        "type": "诗",
        "rhythmic": "",
        "title": "武夷鼓楼岩",
        "preface": "",
        "paragraphs": [
            "鼓楼岩下鼓楼开，举世邯郸梦未回。",
            "安得老鼍教唤起，万人醒眼上山来。"
        ],
        "notes": "",
        "id": "850b43f14ae129bac4d559ab6ef46509"
    },
    {
        "author": "叶梦鼎",
        "dynasty": "宋",
        "type": "诗",
        "rhythmic": "",
        "title": "隔竹",
        "preface": "",
        "paragraphs": [
            "隔竹斜阳唤小舟，寥寥天柱访仙游。",
            "风声树杪疑笙鹤，云气峰头见翠虬。",
            "凡骨面岩那可蜕，尘容镜水只包羞。",
            "几时肝胆无羁靮，卧看中天素月流。"
        ],
        "notes": "",
        "id": "a1a133fb62312b4ed5eaaf840f6e7a48"
    },
    {
        "author": "叶梦鼎",
        "dynasty": "宋",
        "type": "诗",
        "rhythmic": "",
        "title": "武夷九曲",
        "preface": "",
        "paragraphs": [
            "兴穷九折更悠然，棹转船头障去川。",
            "留取洞中无尽意，桃花水暖鳜鱼天。"
        ],
        "notes": "",
        "id": "c2634e49788b06d2c632a77688d1ddd3"
    },
    {
        "author": "叶梦鼎",
        "dynasty": "宋",
        "type": "诗",
        "rhythmic": "",
        "title": "梅林八景总咏",
        "preface": "",
        "paragraphs": [
            "黄墩巨海通昌国，花园大路连西域。",
            "九顷农歌乐丰年，赤山牧唱喧朝夕。",
            "罗溪流水出通潮，仕岆高山古贤迹。",
            "方寺钟声诵善音，桃源击鼓评民籍。"
        ],
        "notes": "",
        "id": "c2eaf2f9a2975857d4ad4593a0445d8e"
    },
    {
        "author": "叶梦鼎",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "芦笋满洲银鲙美，琼花滴露玉醅醇。"
        ],
        "notes": "",
        "id": "5bdf6a72eff49f6858adc20aeda203e9"
    }
]