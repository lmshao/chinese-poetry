[
    {
        "author": "应𢖟",
        "dynasty": "宋",
        "type": "诗",
        "rhythmic": "",
        "title": "候涛山",
        "preface": "",
        "paragraphs": [
            "闾尾苍茫四际同，嵬峨岩石奠城东。",
            "云连波白蒸鳌柱，月带潮青结蜃宫。",
            "夹树烟笼花气舞，半炉香映日光融。",
            "苍藤满砌依岚翠，应许乘槎贯斗中。"
        ],
        "notes": "",
        "id": "242868bdd5a38b90a58b83a51dcd6170"
    },
    {
        "author": "应𢖟",
        "dynasty": "宋",
        "type": "诗",
        "rhythmic": "",
        "title": "董孝子墓",
        "preface": "",
        "paragraphs": [
            "渺渺灵绪土，厥奥名黄杨。",
            "有汉董征君，体魄厝其乡。",
            "人以孝而重，地以孝而扬。",
            "马鬣松楸里，悠悠思且长。"
        ],
        "notes": "",
        "id": "8f0aa8476358a1b5e8f64eeef410b134"
    }
]