[
    {
        "author": "易思",
        "dynasty": "唐",
        "type": "诗",
        "rhythmic": "",
        "title": "郡城放猨献卫使君",
        "preface": "",
        "paragraphs": [
            "千岩万壑与云连，放出雕笼任自然。",
            "叶洒惊风啼暮雨，月凝残雪饮流泉。",
            "临岐莫似三声日，避射须依绕树年。",
            "应解感恩寻太守，攀萝时复到楼前。"
        ],
        "notes": "",
        "id": "30dd4b949fcf1ae93f2caef0f772a88f"
    },
    {
        "author": "易思",
        "dynasty": "唐",
        "type": "诗",
        "rhythmic": "",
        "title": "题袁州龙兴寺",
        "preface": "",
        "paragraphs": [
            "百尺古松松下寺，宝幡朱盖画珊珊。",
            "闲庭甘露几回落，青石绿苔犹未干。"
        ],
        "notes": "",
        "id": "67b43f018fa1a0246e6f8845f480fed9"
    },
    {
        "author": "易思",
        "dynasty": "唐",
        "type": "诗",
        "rhythmic": "",
        "title": "山中送弟方质",
        "preface": "",
        "paragraphs": [
            "山中殷勤弟别兄，兄还送弟下山行。",
            "芦花飞处秋风起，日暮不堪闻鴈声。"
        ],
        "notes": "",
        "id": "e70b5798eed0c0e770254be11f000484"
    },
    {
        "author": "易思",
        "dynasty": "唐",
        "type": "诗",
        "rhythmic": "",
        "title": "寻易尊师不遇",
        "preface": "",
        "paragraphs": [
            "烂熳红霞光照衣，苔封白石路微微。",
            "华阳洞里人何在，落尽松花不见归。"
        ],
        "notes": "",
        "id": "fec3bb8638e5a38b62e995df8e20a196"
    }
]