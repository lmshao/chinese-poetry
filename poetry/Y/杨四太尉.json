[
    {
        "author": "杨四太尉",
        "dynasty": "宋",
        "type": "诗",
        "rhythmic": "",
        "title": "作风伯新庙",
        "preface": "",
        "paragraphs": [
            "周官大宗伯，槱燎祀风师。",
            "祀典既已载，有庙非淫祠。",
            "吾乡风伯庙，不知始何时。",
            "庙当浮玉屿，乡人同祭之。",
            "会席有烦言，社保成分离。",
            "爰来作新庙，奕奕东河涯。",
            "柱石若虎踞，簷桷如翚飞。",
            "香火既已分，牲牷交祝厘。",
            "神保降嘉福，四境风雨时。",
            "百谷总成熟，报祀千万期。"
        ],
        "notes": "",
        "id": "80049db35f6192b0d2e42ead07636576"
    }
]