[
    {
        "author": "虞似良",
        "dynasty": "宋",
        "type": "诗",
        "rhythmic": "",
        "title": "横溪堂春晓二首  其一",
        "preface": "",
        "paragraphs": [
            "一把新秧趁手青，轻烟漠漠雨冥冥。",
            "东风染尽三千顷，白鹭飞来无处停。"
        ],
        "notes": "",
        "id": "f8404275c3d373945fed1fa2a5b27723"
    },
    {
        "author": "虞似良",
        "dynasty": "宋",
        "type": "诗",
        "rhythmic": "",
        "title": "横溪堂春晓二首  其二",
        "preface": "",
        "paragraphs": [
            "田塍常满雨常余，绿遍溪南我独无。",
            "珍重天公不遗物，也分余润到菖蒲。"
        ],
        "notes": "",
        "id": "2c6706cc99d9e733fd4e3e01e62e6369"
    },
    {
        "author": "虞似良",
        "dynasty": "宋",
        "type": "诗",
        "rhythmic": "",
        "title": "诗一首",
        "preface": "",
        "paragraphs": [
            "一杯山茗雪花白，数片甘瓜碧玉香。",
            "但得心闲无个事，人生何地不清凉。"
        ],
        "notes": "",
        "id": "3d50886994ee5aa712b6a47873dbd4e6"
    },
    {
        "author": "虞似良",
        "dynasty": "宋",
        "type": "诗",
        "rhythmic": "",
        "title": "消湖",
        "preface": "",
        "paragraphs": [
            "野草闲花洞口春，碧潭如鉴净无尘。",
            "江山好景携不得，漾入酒杯和月吞。"
        ],
        "notes": "",
        "id": "7d8fefc93587100afe9825720c4915bd"
    }
]