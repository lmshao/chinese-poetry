[
    {
        "author": "易祓妻",
        "dynasty": "宋",
        "type": "诗",
        "rhythmic": "",
        "title": "对雪",
        "preface": "",
        "paragraphs": [
            "纷纷瑞雪压山河，特出新奇和郢歌。",
            "乐道幽人方闭户，高歌渔父正披蓑。",
            "自嗟老景光阴速，谁使佳时感怆多。",
            "更念鳏居憔悴客，映书无寐奈愁何。"
        ],
        "notes": "",
        "id": "2b785c4d1a0808077b531203942160e9"
    },
    {
        "author": "易祓妻",
        "dynasty": "宋",
        "type": "词",
        "rhythmic": "一翦梅",
        "title": "",
        "preface": "",
        "paragraphs": [
            "染泪修书寄彦章。",
            "贪做前廊。",
            "忘却回廊。",
            "功名成就不还乡。",
            "铁做心肠。",
            "石做心肠。",
            "红日三竿懒画妆。",
            "虚度韶光。",
            "瘦损容光。",
            "不知何日得成双。",
            "羞对鸳鸯。",
            "懒对鸳鸯。"
        ],
        "notes": "",
        "id": "2ea4ab3d2ba30369e2920a7e392480e9"
    }
]