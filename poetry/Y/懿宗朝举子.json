[
    {
        "author": "懿宗朝举子",
        "dynasty": "唐",
        "type": "诗",
        "rhythmic": "",
        "title": "刺安南事诗",
        "preface": "",
        "paragraphs": [
            "南荒不择吏，致我交趾覆。",
            "联绵三四年，致我交趾辱。",
            "儒者鬬则退，武者兵益黩。",
            "军容满天下，战将多金玉。",
            "刮得齐民疮，分为猛士禄。",
            "雄雄许昌师，忠武冠其族。",
            "去为万骑风，住为一川肉。",
            "时有残卒回，千门万户哭。",
            "哀声动闾里，怨气成山谷。",
            "谁能听鼓声，不忍看金镞。",
            "念此堪泪流，悠悠颍川绿。"
        ],
        "notes": "",
        "id": "97412d2cb0222e5a3e6483e8a3f0283b"
    }
]