[
    {
        "author": "颜度",
        "dynasty": "宋",
        "type": "诗",
        "rhythmic": "",
        "title": "题康济泉",
        "preface": "",
        "paragraphs": [
            "三年官事浑无补，一片丹心彻底真。",
            "更有灵康是知己，新泉为我现津津。"
        ],
        "notes": "",
        "id": "a7cb7cde2613bdb0f42e0ed744afeff2"
    },
    {
        "author": "颜度",
        "dynasty": "宋",
        "type": "诗",
        "rhythmic": "",
        "title": "冬至",
        "preface": "",
        "paragraphs": [
            "至节家家讲物仪，迎来送去费心机。",
            "脚钱尽处浑闲事，原物多时却再归。"
        ],
        "notes": "",
        "id": "f8af98cc1746ce3c2355e8aa50ce8a72"
    },
    {
        "author": "颜度",
        "dynasty": "宋",
        "type": "诗",
        "rhythmic": "",
        "title": "呈左律师",
        "preface": "",
        "paragraphs": [
            "前辈高标说与谁，孤峰顶上路途迷。",
            "如今一向随流去，逐队成群步步低。"
        ],
        "notes": "",
        "id": "12858f414377f86db0b3506d1ec3fec4"
    }
]