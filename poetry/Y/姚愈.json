[
    {
        "author": "姚愈",
        "dynasty": "宋",
        "type": "诗",
        "rhythmic": "",
        "title": "宝岩寺",
        "preface": "",
        "paragraphs": [
            "浮图插云表，列嶂环古刹。",
            "平湖眇澄波，万态天光发。",
            "我来陟层巅，秀气助毫末。",
            "扁舟返明月，万顷玻璃滑。"
        ],
        "notes": "",
        "id": "e76fcdd651a37efb32e66f9568e7c7a7"
    },
    {
        "author": "姚愈",
        "dynasty": "宋",
        "type": "诗",
        "rhythmic": "",
        "title": "浄土院",
        "preface": "",
        "paragraphs": [
            "劲节摩云岁月深，冰霜不改旧时阴。",
            "静浮香篆度幽径，冷滴翠光生茂林。",
            "明月满窗横好墨，清风入指接黄金。",
            "个中领取西方意，梦落人间何处寻。"
        ],
        "notes": "",
        "id": "2490db531c8d29db31d76e8890f633b1"
    }
]