[
    {
        "author": "于鹄",
        "dynasty": "唐",
        "type": "诗",
        "rhythmic": "",
        "title": "相和歌辞 江南曲",
        "preface": "",
        "paragraphs": [
            "偶向江边采白苹，还随女伴赛江神。",
            "众中不敢分明语，暗掷金钱卜远人。"
        ],
        "notes": "",
        "id": "ee48d16f6dd2e81905920e90b588c3e1"
    },
    {
        "author": "于鹄",
        "dynasty": "唐",
        "type": "诗",
        "rhythmic": "",
        "title": "相和歌辞 挽歌二首 一",
        "preface": "",
        "paragraphs": [
            "阴风吹黄蒿，挽歌渡秋水。",
            "车马却归城，孤坟月明里。"
        ],
        "notes": "",
        "id": "6ef6e67d6ac19250f794e9a67aeb1555"
    },
    {
        "author": "于鹄",
        "dynasty": "唐",
        "type": "诗",
        "rhythmic": "",
        "title": "相和歌辞 挽歌二首 二",
        "preface": "",
        "paragraphs": [
            "双辙出郭门，緜緜东西道。",
            "送死多于生，几人得终老。",
            "见人切肺肝，不如归山好。",
            "不闻哀哭声，默默安怀抱。",
            "时尽从物化，又免生忧扰。",
            "世间寿者稀，尽为悲伤恼。"
        ],
        "notes": "",
        "id": "12f2506e071eb827f2a2d9924d95dd7c"
    },
    {
        "author": "于鹄",
        "dynasty": "唐",
        "type": "诗",
        "rhythmic": "",
        "title": "江南曲",
        "preface": "",
        "paragraphs": [
            "偶向江边采白苹，还随女伴赛江神。",
            "众中不敢分明语，暗掷金钱卜远人。"
        ],
        "notes": "",
        "id": "ee48d16f6dd2e81905920e90b588c3e1"
    },
    {
        "author": "于鹄",
        "dynasty": "唐",
        "type": "诗",
        "rhythmic": "",
        "title": "山中寄樊仆射",
        "preface": "",
        "paragraphs": [
            "却忆东溪日，同年事鲁儒。",
            "僧房闲共宿，酒肆醉相扶。",
            "天畔双旌贵，山中病客孤。",
            "无谋还有计，春谷种桑榆。"
        ],
        "notes": "",
        "id": "4c691f8a0238a897d361e0aab4933306"
    },
    {
        "author": "于鹄",
        "dynasty": "唐",
        "type": "诗",
        "rhythmic": "",
        "title": "题宇文𧚞山寺读书院",
        "preface": "",
        "paragraphs": [
            "读书林下寺，不出动经年。",
            "草阁连僧院，山厨共石泉。",
            "云庭无履迹，龛壁有灯烟。",
            "年少今头白，删诗到几篇。"
        ],
        "notes": "",
        "id": "809c5c2f0aa5f469407988ff66d6613e"
    },
    {
        "author": "于鹄",
        "dynasty": "唐",
        "type": "诗",
        "rhythmic": "",
        "title": "赠兰若僧",
        "preface": "",
        "paragraphs": [
            "一身禅诵苦，洒扫古花宫。",
            "静室门常闭，深萝月不通。",
            "悬灯乔木上，鸣磬乱幡中。",
            "附入高僧传，长称二远公。"
        ],
        "notes": "",
        "id": "fdfa86566d05bd67c9eb353033b90a32"
    },
    {
        "author": "于鹄",
        "dynasty": "唐",
        "type": "诗",
        "rhythmic": "",
        "title": "题邻居",
        "preface": "",
        "paragraphs": [
            "僻巷邻家少，茅簷喜竝居。",
            "蒸梨常共灶，浇薤亦同渠。",
            "传屐朝寻药，分灯夜读书。",
            "虽然在城市，还得似樵渔。"
        ],
        "notes": "",
        "id": "3bcbfec7e79b53091d5bf18a6dbd988d"
    },
    {
        "author": "于鹄",
        "dynasty": "唐",
        "type": "诗",
        "rhythmic": "",
        "title": "山中自述",
        "preface": "",
        "paragraphs": [
            "三十无名客，空山独卧秋。",
            "病多知药性，年长信人愁。",
            "萤影竹窗下，松声茅屋头。",
            "近来心更静，不梦世间游。"
        ],
        "notes": "",
        "id": "d2e84afc13fbba3027eef2516b1ec7cd"
    },
    {
        "author": "于鹄",
        "dynasty": "唐",
        "type": "诗",
        "rhythmic": "",
        "title": "山中寄韦钲",
        "preface": "",
        "paragraphs": [
            "嬾成身病日，因醉卧多时。",
            "送客出谿少，读书终卷迟。",
            "幽窗闻坠叶，晴景见游丝。",
            "早晚来收药，门前有紫芝。"
        ],
        "notes": "",
        "id": "b3c9471a8170e440edcf398c9c895233"
    },
    {
        "author": "于鹄",
        "dynasty": "唐",
        "type": "诗",
        "rhythmic": "",
        "title": "南谿书斋",
        "preface": "",
        "paragraphs": [
            "茅屋往来久，山深不置门。",
            "草生垂井口，花落拥篱根。",
            "入院将雏鸟，寻萝抱子猿。",
            "曾逢异人说，风景似桃源。"
        ],
        "notes": "",
        "id": "50147fad589fa797ee9aabcf249594b8"
    },
    {
        "author": "于鹄",
        "dynasty": "唐",
        "type": "诗",
        "rhythmic": "",
        "title": "夜会李太守宅",
        "preface": "",
        "paragraphs": [
            "郡斋常夜埽，不卧独吟诗。",
            "把烛近幽客，升堂戴接䍠。",
            "微风吹冻叶，余雪落寒枝。",
            "明日逢山伴，须令隐者知。"
        ],
        "notes": "",
        "id": "ac39a5d609335f98ad38d94f115e67f7"
    },
    {
        "author": "于鹄",
        "dynasty": "唐",
        "type": "诗",
        "rhythmic": "",
        "title": "题柏台山僧",
        "preface": "",
        "paragraphs": [
            "上方唯一室，禅定对山容。",
            "行道临孤壁，持斋听远钟。",
            "枯藤离旧树，朽石落高峰。",
            "不向云间见，还应梦里逢。"
        ],
        "notes": "",
        "id": "5eaabc12f2f6133f0ba331c4c3acc4af"
    },
    {
        "author": "于鹄",
        "dynasty": "唐",
        "type": "诗",
        "rhythmic": "",
        "title": "寄续尊师",
        "preface": "",
        "paragraphs": [
            "得道任发白，亦逢城市游。",
            "新经天上取，稀药洞中收。",
            "春木带枯叶，新蒲生漫流。",
            "年年望灵鹤，常在此山头。"
        ],
        "notes": "",
        "id": "f761f9a1fa3a644ac0f9c0a5cf11c605"
    },
    {
        "author": "于鹄",
        "dynasty": "唐",
        "type": "诗",
        "rhythmic": "",
        "title": "题南峰褚道士",
        "preface": "",
        "paragraphs": [
            "得道南山久，曾教四皓碁。",
            "闭门医病鹤，倒箧养神龟。",
            "松际风长在，泉中草不衰。",
            "谁知茅屋里，有路向峨嵋。"
        ],
        "notes": "",
        "id": "748b6c656b1c328777a2e693a988f7b4"
    },
    {
        "author": "于鹄",
        "dynasty": "唐",
        "type": "诗",
        "rhythmic": "",
        "title": "赠不食姑",
        "preface": "",
        "paragraphs": [
            "不食非关药，天生是女仙。",
            "见人还起拜，留伴亦开田。",
            "无窟寻溪宿，兼衣扫叶眠。",
            "不知何代女，犹带剪刀钱。"
        ],
        "notes": "",
        "id": "150692c82d41a73934b9f0a413a4fc37"
    },
    {
        "author": "于鹄",
        "dynasty": "唐",
        "type": "诗",
        "rhythmic": "",
        "title": "送李明府归别业",
        "preface": "",
        "paragraphs": [
            "寄家丹水边，归去种春田。",
            "白发无知己，空山又一年。",
            "鹿裘长酒气，茅屋有茶烟。",
            "亦拟辞人世，何溪有瀑泉。"
        ],
        "notes": "",
        "id": "c2f42dbaf52dc868cc36d59b1d4f9058"
    },
    {
        "author": "于鹄",
        "dynasty": "唐",
        "type": "诗",
        "rhythmic": "",
        "title": "题树下禅师",
        "preface": "",
        "paragraphs": [
            "久行多不定，树下是禅床。",
            "寂寂心无住，年年日自长。",
            "虫虵同宿磵，草木共经霜。",
            "已见南人说，天台有旧房。"
        ],
        "notes": "",
        "id": "e3a0170f1a1e1f1440b2df7c272a794d"
    },
    {
        "author": "于鹄",
        "dynasty": "唐",
        "type": "诗",
        "rhythmic": "",
        "title": "宿王尊师隐居",
        "preface": "",
        "paragraphs": [
            "夜爱云林好，寒天月里行。",
            "青牛眠树影，白犬吠猨声。",
            "一磬山院静，千灯谿路明。",
            "从来此峰客，几个得长生。"
        ],
        "notes": "",
        "id": "09f6ec8d648aac151b16de39eb14af0e"
    },
    {
        "author": "于鹄",
        "dynasty": "唐",
        "type": "诗",
        "rhythmic": "",
        "title": "题服柏先生",
        "preface": "",
        "paragraphs": [
            "服柏不飞炼，闲眠闭草堂。",
            "有泉唯盥漱，留火为焚香。",
            "新雨闲门静，孤松满院凉。",
            "仍闻枕中术，曾授汉淮王。"
        ],
        "notes": "",
        "id": "e231b8387ff18609a9b202deaf8be948"
    },
    {
        "author": "于鹄",
        "dynasty": "唐",
        "type": "诗",
        "rhythmic": "",
        "title": "哭凌霄山光上人",
        "preface": "",
        "paragraphs": [
            "身没碧峰里，门人改葬期。",
            "买山寻主远，垒塔化人迟。",
            "鬼火穿空院，秋萤入素帷。",
            "黄昏溪路上，闻哭竺乾师。"
        ],
        "notes": "",
        "id": "2f59dc5f0b51ac1d718a81d0c718437e"
    },
    {
        "author": "于鹄",
        "dynasty": "唐",
        "type": "诗",
        "rhythmic": "",
        "title": "途中寄杨涉",
        "preface": "",
        "paragraphs": [
            "萧萧芦荻晚，一迳入荒陂。",
            "日色云收处，蛙声雨歇时。",
            "前村见来久，羸马自行迟。",
            "闻作王门客，应闲白接䍠。"
        ],
        "notes": "",
        "id": "61cbc261faf996415e799152c4b78a9a"
    },
    {
        "author": "于鹄",
        "dynasty": "唐",
        "type": "诗",
        "rhythmic": "",
        "title": "送韦判官归蓟门",
        "preface": "",
        "paragraphs": [
            "桑干归路远，闻说亦愁人。",
            "有雪常经夏，无花空到春。",
            "下营云外火，收马月中尘。",
            "白首从戎客，青衫未离身。"
        ],
        "notes": "",
        "id": "22f4d3a7f82308d439c44afa4191ac26"
    },
    {
        "author": "于鹄",
        "dynasty": "唐",
        "type": "诗",
        "rhythmic": "",
        "title": "出塞 一",
        "preface": "",
        "paragraphs": [
            "葱岭秋尘起，全军取月支。",
            "山川引行阵，蕃汉列旌旗。",
            "转战疲兵少，孤城外救迟。",
            "边人逢圣代，不见偃戈时。"
        ],
        "notes": "",
        "id": "90928fac30f44c1dfaef42a8d2c426d1"
    },
    {
        "author": "于鹄",
        "dynasty": "唐",
        "type": "诗",
        "rhythmic": "",
        "title": "出塞 二",
        "preface": "",
        "paragraphs": [
            "微雪军将出，吹笳天未明。",
            "观兵登古戍，斩将对双旌。",
            "分阵瞻山势，潜兵制马鸣。",
            "如今青史上，已有灭胡名。"
        ],
        "notes": "",
        "id": "8197ba982d612fe5f91ea254e9bc97ea"
    },
    {
        "author": "于鹄",
        "dynasty": "唐",
        "type": "诗",
        "rhythmic": "",
        "title": "出塞 三",
        "preface": "",
        "paragraphs": [
            "单于骄爱猎，放火到军城。",
            "乘月调新马，防秋置远营。",
            "空山朱戟影，寒碛铁衣声。",
            "度水逢胡说，沙阴有伏兵。"
        ],
        "notes": "",
        "id": "2c564f420371f9107bc143d8eac5c990"
    },
    {
        "author": "于鹄",
        "dynasty": "唐",
        "type": "诗",
        "rhythmic": "",
        "title": "赠李太守",
        "preface": "",
        "paragraphs": [
            "几年为郡守，家似布衣贫。",
            "沽酒迎幽客，无金与近臣。",
            "捣茶书院静，讲易药堂春。",
            "归阙功成后，随车有野人。"
        ],
        "notes": "",
        "id": "e3884c87cb27c454893b944ed1135fdc"
    },
    {
        "author": "于鹄",
        "dynasty": "唐",
        "type": "诗",
        "rhythmic": "",
        "title": "送张司直入单于",
        "preface": "",
        "paragraphs": [
            "若过幷州北，谁人不忆家。",
            "塞深无伴侣，路尽有平沙。",
            "碛冷唯逢鴈，天春不见花。",
            "莫随征将意，垂老事轻车。"
        ],
        "notes": "",
        "id": "865a6cfdb461cc7bd554e7c5906c4f41"
    },
    {
        "author": "于鹄",
        "dynasty": "唐",
        "type": "诗",
        "rhythmic": "",
        "title": "惜花",
        "preface": "",
        "paragraphs": [
            "夜来花欲尽，始惜两三枝。",
            "早起寻稀处，闲眠记落时。",
            "蘂焦蜂自散，蔕折蝶还移。",
            "攀著殷勤别，明年更有期。"
        ],
        "notes": "",
        "id": "158cf22c27c6a6e2f2cdc6d2925cd749"
    },
    {
        "author": "于鹄",
        "dynasty": "唐",
        "type": "诗",
        "rhythmic": "",
        "title": "春山居",
        "preface": "",
        "paragraphs": [
            "独来多任性，唯与白云期。",
            "深处花开尽，迟眠人不知。",
            "水流山暗处，风起月明时。",
            "望见南峰近，年年嬾更移。"
        ],
        "notes": "",
        "id": "5019ad993d679d1203c11c5a4c2cf093"
    },
    {
        "author": "于鹄",
        "dynasty": "唐",
        "type": "诗",
        "rhythmic": "",
        "title": "游瀑泉寺",
        "preface": "",
        "paragraphs": [
            "日夕寻未遍，古木寺高低。",
            "粉壁犹遮岭，朱楼尚隔溪。",
            "厨窗通涧鼠，殿迹立山鸡。",
            "更有无人处，明朝独向西。"
        ],
        "notes": "",
        "id": "0e6ba90445b6949e2ef7298db7b847e2"
    },
    {
        "author": "于鹄",
        "dynasty": "唐",
        "type": "诗",
        "rhythmic": "",
        "title": "送宫人入道归山",
        "preface": "",
        "paragraphs": [
            "十岁吹萧入汉宫，看修水殿种芙蓉。",
            "自伤白发辞金屋，许著黄衣向玉峰。",
            "解语老猨开晓户，学飞雏鹤落高松。",
            "定知别后宫中伴，应听缑山半夜钟。"
        ],
        "notes": "",
        "id": "c619f34c2e5ed04975ba530f375a7255"
    },
    {
        "author": "于鹄",
        "dynasty": "唐",
        "type": "诗",
        "rhythmic": "",
        "title": "巴女谣",
        "preface": "",
        "paragraphs": [
            "巴女骑牛唱竹枝，藕丝菱叶傍江时。",
            "不愁日暮还家错，记得芭蕉出槿篱。"
        ],
        "notes": "",
        "id": "f3b4d6c41036039d925c2633aeda5f62"
    },
    {
        "author": "于鹄",
        "dynasty": "唐",
        "type": "诗",
        "rhythmic": "",
        "title": "公子行",
        "preface": "",
        "paragraphs": [
            "少年初拜大长秋，半醉垂鞭见列侯。",
            "马上抱鸡三市鬬，袖中携劒五陵游。",
            "玉箫金管迎归院，锦袖红妆拥上楼。",
            "更向院西新买宅，月波春水入门流。"
        ],
        "notes": "",
        "id": "b7e2b9990610e1314c6834c602472167"
    },
    {
        "author": "于鹄",
        "dynasty": "唐",
        "type": "诗",
        "rhythmic": "",
        "title": "长安游",
        "preface": "",
        "paragraphs": [
            "久卧长安春复秋，五侯长乐客长愁。",
            "绣帘朱毂逢花住，锦幨银珂触雨游。",
            "何处少年吹玉笛，谁家鹦鹉语红楼。",
            "年年只是看他贵，不及南山任白头。"
        ],
        "notes": "",
        "id": "40436e6891924e473bea2d8bfbc95262"
    },
    {
        "author": "于鹄",
        "dynasty": "唐",
        "type": "诗",
        "rhythmic": "",
        "title": "别齐太守",
        "preface": "",
        "paragraphs": [
            "花里南楼春夜寒，还如王屋上天坛。",
            "归山不道无明月，谁共相从到晓看。"
        ],
        "notes": "",
        "id": "df54a03689c60fc52d0f7bef44597ec5"
    },
    {
        "author": "于鹄",
        "dynasty": "唐",
        "type": "诗",
        "rhythmic": "",
        "title": "登古城",
        "preface": "",
        "paragraphs": [
            "独上闲城却下迟，秋山惨惨冢累累。",
            "当时还有登城者，荒草如今知是谁。"
        ],
        "notes": "",
        "id": "c6021327a5979588835c7cbc7c5914d9"
    },
    {
        "author": "于鹄",
        "dynasty": "唐",
        "type": "诗",
        "rhythmic": "",
        "title": "哭刘夫子",
        "preface": "",
        "paragraphs": [
            "近问南州客，云亡已数春。",
            "痛心曾受业，追服恨无亲。",
            "孀妇归乡里，书斋属四邻。",
            "不知经乱后，奠祭有何人。"
        ],
        "notes": "",
        "id": "8029a3037421b6edb1fd6c4666b90219"
    },
    {
        "author": "于鹄",
        "dynasty": "唐",
        "type": "诗",
        "rhythmic": "",
        "title": "醉后寄山中友人",
        "preface": "",
        "paragraphs": [
            "昨日山家春酒浓，野人相劝久从容。",
            "独忆卸冠眠细草，不知谁送出深松。",
            "都忘醉后逢廉度，不省归时见鲁恭。",
            "知己尚嫌身酩酊，路人应恐笑龙钟。"
        ],
        "notes": "",
        "id": "5197e17da9fa0683eb0476f370c57723"
    },
    {
        "author": "于鹄",
        "dynasty": "唐",
        "type": "诗",
        "rhythmic": "",
        "title": "温泉僧房",
        "preface": "",
        "paragraphs": [
            "云里前朝寺，修行独几年。",
            "山村无施食，盥漱亦安禅。",
            "古塔巢溪鸟，深房闭谷泉。",
            "自言曾入室，知处梵王天。"
        ],
        "notes": "",
        "id": "ba740c93639a9f0efa66380cb5d447d1"
    },
    {
        "author": "于鹄",
        "dynasty": "唐",
        "type": "诗",
        "rhythmic": "",
        "title": "题美人",
        "preface": "",
        "paragraphs": [
            "秦女窥人不解羞，攀花趁蝶出墙头。",
            "胸前空带宜男草，嫁得萧郎爱远游。"
        ],
        "notes": "",
        "id": "733cdafcb7222cc3d4cf3be077bb922e"
    },
    {
        "author": "于鹄",
        "dynasty": "唐",
        "type": "诗",
        "rhythmic": "",
        "title": "寻李暹",
        "preface": "",
        "paragraphs": [
            "任性常多出，人来得见稀。",
            "市楼逢酒住，野寺送僧归。",
            "簷下悬秋叶，篱头晒褐衣。",
            "门前南北路，谁肯入柴扉。"
        ],
        "notes": "",
        "id": "bdfa711c2453bd6247fbb1c72b6e6920"
    },
    {
        "author": "于鹄",
        "dynasty": "唐",
        "type": "诗",
        "rhythmic": "",
        "title": "寻李逸人旧居",
        "preface": "",
        "paragraphs": [
            "旧隐松林下，冲泉入两涯。",
            "琴书随弟子，鸡犬在邻家。",
            "茅屋长黄菌，槿篱生白花。",
            "幽坟无处访，恐是入烟霞。"
        ],
        "notes": "",
        "id": "638e29c80171f6834c98a966f82cb96e"
    },
    {
        "author": "于鹄",
        "dynasty": "唐",
        "type": "诗",
        "rhythmic": "",
        "title": "赠碧玉",
        "preface": "",
        "paragraphs": [
            "新绣笼裙荳蔲花，路人笑上返金车。",
            "霓裳禁曲无人解，暗问梨园弟子家。"
        ],
        "notes": "",
        "id": "1ed45312f894e2b5d91a2e45166fb594"
    },
    {
        "author": "于鹄",
        "dynasty": "唐",
        "type": "诗",
        "rhythmic": "",
        "title": "舟中月明夜闻笛",
        "preface": "",
        "paragraphs": [
            "浦里移舟候信风，芦花漠漠夜江空。",
            "更深何处人吹笛，疑是孤吟寒水中。"
        ],
        "notes": "",
        "id": "e9daa6c4e902d2c8c2e9275860d7707f"
    },
    {
        "author": "于鹄",
        "dynasty": "唐",
        "type": "诗",
        "rhythmic": "",
        "title": "送迁客二首 一",
        "preface": "",
        "paragraphs": [
            "得罪谁人送，来时不到家。",
            "白头无侍子，多病向天涯。",
            "莽苍凌江水，黄昏见塞花。",
            "如今贾谊赋，不漫说长沙。"
        ],
        "notes": "",
        "id": "f14e3b3c192d6fee970a302f166b4429"
    },
    {
        "author": "于鹄",
        "dynasty": "唐",
        "type": "诗",
        "rhythmic": "",
        "title": "送迁客二首 二",
        "preface": "",
        "paragraphs": [
            "流人何处去，万里向江州。",
            "孤驿瘴烟重，行人巴草秋。",
            "上帆南去远，送鴈北看愁。",
            "遍问炎方客，无人得白头。"
        ],
        "notes": "",
        "id": "eadcc27a0232a86998d43cbda3365482"
    },
    {
        "author": "于鹄",
        "dynasty": "唐",
        "type": "诗",
        "rhythmic": "",
        "title": "赠王道者",
        "preface": "",
        "paragraphs": [
            "去寻长不出，门似绝人行。",
            "床下石苔满，屋头秋草生。",
            "学琴寒月短，写易晚窗明。",
            "唯到黄昏后，溪中闻磬声。"
        ],
        "notes": "",
        "id": "3e3888765ca2cbe3bbfc1d22c6b556a3"
    },
    {
        "author": "于鹄",
        "dynasty": "唐",
        "type": "诗",
        "rhythmic": "",
        "title": "题合溪干洞",
        "preface": "",
        "paragraphs": [
            "渡水傍山寻绝壁，白云飞处洞天开。",
            "仙人来往行无迹，石径春风长绿苔。"
        ],
        "notes": "",
        "id": "709f826bb9581ef2315fda93f73f0504"
    },
    {
        "author": "于鹄",
        "dynasty": "唐",
        "type": "诗",
        "rhythmic": "",
        "title": "过张老园林",
        "preface": "",
        "paragraphs": [
            "身老无修饰，头巾用白纱。",
            "开门朝扫径，辇水夜浇花。",
            "药气闻深巷，桐阴到数家。",
            "不愁还酒债，腰下有丹砂。"
        ],
        "notes": "",
        "id": "a9b3f5d371a35d4a12782f12877da101"
    },
    {
        "author": "于鹄",
        "dynasty": "唐",
        "type": "诗",
        "rhythmic": "",
        "title": "寓意",
        "preface": "",
        "paragraphs": [
            "自小看花长不足，江边寻得数株红。",
            "黄昏人散东风起，吹落谁家明月中。"
        ],
        "notes": "",
        "id": "408c415ceda98306ae730fd52193e71f"
    },
    {
        "author": "于鹄",
        "dynasty": "唐",
        "type": "诗",
        "rhythmic": "",
        "title": "哭王都护",
        "preface": "",
        "paragraphs": [
            "老将明王识，临终拜上公。",
            "告哀乡路远，助葬戍城空。",
            "素幔朱门里，铭旌秋巷中。",
            "史官如不滥，独传说英雄。"
        ],
        "notes": "",
        "id": "71ced8002496b4ab39b9b768be533172"
    },
    {
        "author": "于鹄",
        "dynasty": "唐",
        "type": "诗",
        "rhythmic": "",
        "title": "饯司农宋卿立太尉碑了还江东",
        "preface": "",
        "paragraphs": [
            "追立新碑日，怜君苦一身。",
            "远移深涧石，助立故乡人。",
            "草色荒坟绿，松阴古殿春。",
            "平生心已遂，归去得垂纶。"
        ],
        "notes": "",
        "id": "629dcf9de0840461b538ebb0ab5137e1"
    },
    {
        "author": "于鹄",
        "dynasty": "唐",
        "type": "诗",
        "rhythmic": "",
        "title": "送唐大夫让节归山",
        "preface": "",
        "paragraphs": [
            "年老功成乞罢兵，玉阶匍匐进双旌。",
            "朱门鸳瓦为仙观，白领狐裘出帝城。",
            "侍女休梳官样髻，蕃童新改道家名。",
            "到时浸发春泉里，犹梦红楼箫管声。"
        ],
        "notes": "",
        "id": "26b4c8db4b17e0ef5c74f7d7ad96f42d"
    },
    {
        "author": "于鹄",
        "dynasty": "唐",
        "type": "诗",
        "rhythmic": "",
        "title": "买山吟",
        "preface": "",
        "paragraphs": [
            "买得幽山属汉阳，槿篱疎处种桄榔。",
            "唯有猕猴来往熟，弄人抛果满书堂。"
        ],
        "notes": "",
        "id": "99df012a4e569b335d9b787fcd2570eb"
    },
    {
        "author": "于鹄",
        "dynasty": "唐",
        "type": "诗",
        "rhythmic": "",
        "title": "古词三首 一",
        "preface": "",
        "paragraphs": [
            "素丝带金地，窗间掬飞尘。",
            "偷得凤凰钗，门前乞行人。"
        ],
        "notes": "",
        "id": "90270ff4d08bce5d9b82fef65cd5b487"
    },
    {
        "author": "于鹄",
        "dynasty": "唐",
        "type": "诗",
        "rhythmic": "",
        "title": "古词三首 二",
        "preface": "",
        "paragraphs": [
            "新长青丝发，哑哑言语黠。",
            "随人敲铜镜，街头救明月。"
        ],
        "notes": "",
        "id": "46e9973cacb5be5d83a1f362babf799b"
    },
    {
        "author": "于鹄",
        "dynasty": "唐",
        "type": "诗",
        "rhythmic": "",
        "title": "古词三首 三",
        "preface": "",
        "paragraphs": [
            "东家新长儿，与妾同时生。",
            "竝长两心熟，到大相呼名。"
        ],
        "notes": "",
        "id": "5f6def5f3e231817e0544496e2975826"
    },
    {
        "author": "于鹄",
        "dynasty": "唐",
        "type": "诗",
        "rhythmic": "",
        "title": "秦越人洞中咏",
        "preface": "",
        "paragraphs": [
            "扁鹊得仙处，传是西南峰。",
            "年年山下人，长见骑白龙。",
            "洞门黑无底，日夜唯雷风。",
            "清斋将入时，戴星兼抱松。",
            "石径阴且寒，地响知远钟。",
            "似行山林外，闻叶履声重。",
            "低碍更俯身，渐远昼夜同。",
            "时时白蝙蝠，飞入茅衣中。",
            "行久路转窄，静闻水淙淙。",
            "但愿逢一人，自得朝天宫。"
        ],
        "notes": "",
        "id": "24c69f8a8d006c74f18a9177f89685c2"
    },
    {
        "author": "于鹄",
        "dynasty": "唐",
        "type": "诗",
        "rhythmic": "",
        "title": "宿西山修下元斋咏",
        "preface": "",
        "paragraphs": [
            "幽人在何处，松桧深冥冥。",
            "西峰望紫云，知处安期生。",
            "沐浴溪水暖，新衣礼仙名。",
            "脱屐入静堂，遶像随礼行。",
            "碧纱笼寒灯，长幡缀金铃。",
            "林下听法人，起坐枯叶声。",
            "启奏修律仪，天曙山鸟鸣。",
            "分行布菅茅，列坐满中庭。",
            "持斋候撞钟，玉函散宝经。",
            "焚香开卷时，照耀金室明。",
            "投简石洞深，称过上帝灵。",
            "学道能苦心，自古无不成。"
        ],
        "notes": "",
        "id": "267fcea932addaf32ae7383658d5522e"
    },
    {
        "author": "于鹄",
        "dynasty": "唐",
        "type": "诗",
        "rhythmic": "",
        "title": "过凌霄洞天谒张先生祠",
        "preface": "",
        "paragraphs": [
            "戢戢乱峰里，一峰独凌天。",
            "下看如尖高，上有十里泉。",
            "志人爱幽深，一住五十年。",
            "悬牍到其上，乘牛耕药田。",
            "衣食不下求，乃是云中仙。",
            "山僧独知处，相引冲碧烟。",
            "断崖昼昏黑，槎臬横只椽。",
            "面壁攀石棱，养力方敢前。",
            "累歇日已没，始到茅堂边。",
            "见客不问谁，礼质无周旋。",
            "醉卧枕欹树，寒坐展青毡。",
            "折松扫藜床，秋菓颜色鲜。",
            "炼蜜敲石炭，洗澡乘瀑泉。",
            "白犬舐客衣，惊走闻腥膻。",
            "乃知轩冕徒，宁比云壑眠。"
        ],
        "notes": "",
        "id": "cb9a4c812e222d7278eea60a48bf7704"
    },
    {
        "author": "于鹄",
        "dynasty": "唐",
        "type": "诗",
        "rhythmic": "",
        "title": "早上凌霄第六峰入紫谿礼白鹤观祠",
        "preface": "",
        "paragraphs": [
            "路转第六峰，传是十里程。",
            "放石试浅深，䃂壁虵鸟惊。",
            "欲下先襞衣，路底避枯茎。",
            "回途歇嵌窟，整带重冠缨。",
            "及到紫石溪，晻晻已天明。",
            "渐近神仙居，桂花湿溟溟。",
            "阴苔无人踪，时得白鹤翎。",
            "忽然见朱楼，象牌题玉京。",
            "沈沈五云影，香风散萦萦。",
            "清斋上玉堂，窗户悬水精。",
            "青童撞金屑，杵臼声丁丁。",
            "膻腥遥问谁，稽首称姓名。",
            "若容在溪口，愿乞残云英。"
        ],
        "notes": "",
        "id": "3e7b18e75fe6996d54b3230b3a092824"
    },
    {
        "author": "于鹄",
        "dynasty": "唐",
        "type": "诗",
        "rhythmic": "",
        "title": "山中访道者",
        "preface": "",
        "paragraphs": [
            "触烟入溪口，岸岸唯柽栎。",
            "其中尽碧流，十里不通屐。",
            "出林山始转，绝径缘峭壁。",
            "把藤借行势，侧足凭石脉。",
            "㰹牙断行处，光滑猿猱迹。",
            "忽然风景异，乃到神仙宅。",
            "天晴茅屋头，残云蒸气白。",
            "隔窗梳发声，久立闻吹笛。",
            "抱琴出门来，不顾人间客。",
            "山院不洒扫，四时自虚寂。",
            "落叶埋长松，出地才数尺。",
            "曾读上清经，知注长生籍。",
            "愿示不死方，何山有琼液。"
        ],
        "notes": "",
        "id": "2172e105f9b913179c75465d884740f8"
    },
    {
        "author": "于鹄",
        "dynasty": "唐",
        "type": "诗",
        "rhythmic": "",
        "title": "寄卢俨员外秋衣词",
        "preface": "",
        "paragraphs": [
            "寄远空以心，心诚亦难知。",
            "箧中有秋帛，裁作远客衣。",
            "缝制虽女功，尺度手自持。",
            "容貌常目中，长短不复疑。",
            "斜缝密且坚，游客多尘缁。",
            "意欲都无言，澣濯耐岁时。",
            "殷勤托行人，传语慎勿遗。",
            "别来年已老，亦闻鬓成丝。",
            "纵然更相逢，握手唯是悲。",
            "所寄莫复弃，愿见长相思。"
        ],
        "notes": "",
        "id": "db60959d592fba3b07fa049c9f2685e0"
    },
    {
        "author": "于鹄",
        "dynasty": "唐",
        "type": "诗",
        "rhythmic": "",
        "title": "种树",
        "preface": "",
        "paragraphs": [
            "一树新栽益四邻，野夫如到旧山春。",
            "树成多是人先老，垂白看他攀折人。"
        ],
        "notes": "",
        "id": "addda0601eaa3cdcc2d0f260ddb96b39"
    },
    {
        "author": "于鹄",
        "dynasty": "唐",
        "type": "诗",
        "rhythmic": "",
        "title": "哭李暹",
        "preface": "",
        "paragraphs": [
            "驱马街中哭送君，灵车碾雪隔城闻。",
            "唯有山僧与樵客，共舁孤榇入幽坟。"
        ],
        "notes": "",
        "id": "d5057971fd047150a81dd0681124d14a"
    },
    {
        "author": "于鹄",
        "dynasty": "唐",
        "type": "诗",
        "rhythmic": "",
        "title": "古挽歌 一",
        "preface": "",
        "paragraphs": [
            "双辙出郭门，绵绵东西道。",
            "送死多于生，几人得终老。",
            "见此切肺肝，不如归山好。",
            "不闻哀哭声，默默安怀抱。",
            "时尽从物化，又免生忧扰。",
            "世间寿者稀，尽为悲伤恼。"
        ],
        "notes": "",
        "id": "086478317394b891a2ad90a97533f979"
    },
    {
        "author": "于鹄",
        "dynasty": "唐",
        "type": "诗",
        "rhythmic": "",
        "title": "古挽歌 二",
        "preface": "",
        "paragraphs": [
            "送哭谁家车，灵旛紫带长。",
            "青童抱何物，明月与香囊。",
            "可惜罗衣色，看舁入水泉。",
            "莫愁埏道暗，烧漆得千年。"
        ],
        "notes": "",
        "id": "efc3e31643917480829f279e438cee86"
    },
    {
        "author": "于鹄",
        "dynasty": "唐",
        "type": "诗",
        "rhythmic": "",
        "title": "古挽歌 三",
        "preface": "",
        "paragraphs": [
            "阴风吹黄蒿，挽歌度秋水。",
            "车马却归城，孤坟月明里。"
        ],
        "notes": "",
        "id": "1690621458327b09bf36a98cb8dffae3"
    },
    {
        "author": "于鹄",
        "dynasty": "唐",
        "type": "诗",
        "rhythmic": "",
        "title": "悼孩子",
        "preface": "",
        "paragraphs": [
            "年长始一男，心亦颇自娱。",
            "生来岁未周，奄然却归无。",
            "裸送不以衣，瘗埋于中衢。",
            "乳母抱出门，所生亦随呼。",
            "婴孩无哭仪，礼经不可逾。",
            "亲戚相问时，抑悲空叹吁。",
            "襁褓在旧床，每见立踟蹰。",
            "静思益伤情，畏老为独夫。"
        ],
        "notes": "",
        "id": "40b97d6389fce9ee7976e8fe0a0f85d4"
    },
    {
        "author": "于鹄",
        "dynasty": "唐",
        "type": "诗",
        "rhythmic": "",
        "title": "别旧山",
        "preface": "",
        "paragraphs": [
            "旧伴同游尽却回，云中独宿守花开。",
            "自是去人身渐老，暮山流水任东来。"
        ],
        "notes": "",
        "id": "318596934f1fedd83279e9aaff7b3044"
    },
    {
        "author": "于鹄",
        "dynasty": "唐",
        "type": "诗",
        "rhythmic": "",
        "title": "寄周恽",
        "preface": "",
        "paragraphs": [
            "家在荒陂长似秋，蓼花芹叶水虫幽。",
            "去年相伴寻山客，明月今宵何处游。"
        ],
        "notes": "",
        "id": "a41635a00765b970f3c752f92301c7bd"
    },
    {
        "author": "于鹄",
        "dynasty": "唐",
        "type": "诗",
        "rhythmic": "",
        "title": "野田行",
        "preface": "",
        "paragraphs": [
            "日暮出古城，野田何茫茫。",
            "寒狐上孤冢，鬼火烧白杨。",
            "昔人未为泉下客，若到此中还断肠。"
        ],
        "notes": "",
        "id": "68d57e8007f8568d581a6bb39c54cf7f"
    },
    {
        "author": "于鹄",
        "dynasty": "唐",
        "type": "诗",
        "rhythmic": "",
        "title": "塞上曲",
        "preface": "",
        "paragraphs": [
            "行人朝走马，直走蓟城傍。",
            "蓟城通汉北，万里别吴乡。",
            "海上一烽火，沙中百战场。",
            "军书发上郡，春色度河阳。",
            "袅袅汉宫柳，青青胡地桑。",
            "琵琶出塞曲，横笛断君肠。"
        ],
        "notes": "",
        "id": "7955edc2f59c5dfe3e519f18498677db"
    },
    {
        "author": "于鹄",
        "dynasty": "唐",
        "type": "诗",
        "rhythmic": "",
        "title": "襄阳寒食",
        "preface": "",
        "paragraphs": [
            "烟水初销见万家，东风吹柳万条斜。",
            "大堤欲上谁相伴，马踏春泥半是花。"
        ],
        "notes": "",
        "id": "d343c327fa15f0646bf451117074ead4"
    },
    {
        "author": "于鹄",
        "dynasty": "唐",
        "type": "诗",
        "rhythmic": "",
        "title": "泛舟入后谿",
        "preface": "",
        "paragraphs": [
            "雨余芳草净沙尘，水绿沙平一带春。",
            "唯有啼鹃似留客，桃花深处更无人。"
        ],
        "notes": "",
        "id": "33640113777bc8eb39ea7a3538555a55"
    },
    {
        "author": "于鹄",
        "dynasty": "唐",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "曾读列仙王母传，九天未胜此中游。"
        ],
        "notes": "",
        "id": "11abf05e0be1a1bd650502abf5e76a05"
    },
    {
        "author": "于鹄",
        "dynasty": "唐",
        "type": "诗",
        "rhythmic": "",
        "title": "过绣林（句）",
        "preface": "",
        "paragraphs": [
            "绣林直照刘郎浦，铺碛女臯。",
            "（《舆地纪胜》六五《江陵府》）。"
        ],
        "notes": "",
        "id": "8952a03c0124f5902e68fcd5acbeb542"
    }
]