[
    {
        "author": "叶大年",
        "dynasty": "宋",
        "type": "诗",
        "rhythmic": "",
        "title": "挽王学正  其一",
        "preface": "",
        "paragraphs": [
            "书剑当年游上都，贤关虫篆校诸儒。",
            "文华灿灿九苞凤，俊气骎骎千里驹。",
            "妙质竞谁挥垩漫，白头空此死樵苏。",
            "遗编残稿应犹在，搔首令人益叹吁。"
        ],
        "notes": "",
        "id": "05b0744e2ab9b9533d31a662fa54c661"
    },
    {
        "author": "叶大年",
        "dynasty": "宋",
        "type": "诗",
        "rhythmic": "",
        "title": "挽王学正  其二",
        "preface": "",
        "paragraphs": [
            "遗文脍炙在吾乡，赋罢谁能少荐扬。",
            "声迹有妻先蝶梦，行藏无子付洴方。",
            "云萝烟蔓新泉宅，秋月春花旧野堂。",
            "交倡丝牋真翰墨，几人知为宝巾箱。"
        ],
        "notes": "",
        "id": "f239fe83fe4366781dc1aefe3ff08a30"
    }
]