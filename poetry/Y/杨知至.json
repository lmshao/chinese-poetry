[
    {
        "author": "杨知至",
        "dynasty": "唐",
        "type": "诗",
        "rhythmic": "",
        "title": "和李尚书命妓歌饯崔侍御",
        "preface": "",
        "paragraphs": [
            "燕赵能歌有几人，为花回雪似含颦。",
            "声随御史西归去，谁伴文翁怨九春。"
        ],
        "notes": "",
        "id": "d459a1019fd06c186e26f11e5270b246"
    },
    {
        "author": "杨知至",
        "dynasty": "唐",
        "type": "诗",
        "rhythmic": "",
        "title": "覆落后呈同年",
        "preface": "",
        "paragraphs": [
            "由来梁鴈与冥鸿，不合翩翩向碧空。",
            "寒谷谩劳邹氏律，长天独遇宋都风。",
            "此时泣玉情虽异，他日衔环事亦同。",
            "二月春光正摇荡，无因得醉杏园中。"
        ],
        "notes": "",
        "id": "74a5f9d9ef2629ade6ab576e3230e6c0"
    }
]