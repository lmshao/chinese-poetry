[
    {
        "author": "杨邦弼",
        "dynasty": "宋",
        "type": "诗",
        "rhythmic": "",
        "title": "挽王信伯先生  其一",
        "preface": "",
        "paragraphs": [
            "伊洛亲闻道，渊微赖发扬。",
            "东吴贤望重，西观旧书藏。",
            "吾党将安放，斯文岂遂亡。",
            "堂堂宁复见，门士恸新冈。"
        ],
        "notes": "",
        "id": "c2188781f88428724ff65313bc3efa6d"
    },
    {
        "author": "杨邦弼",
        "dynasty": "宋",
        "type": "诗",
        "rhythmic": "",
        "title": "挽王信伯先生  其二",
        "preface": "",
        "paragraphs": [
            "梁木俄摧坏，嗟吁丧大贤。",
            "典刑看肖子，道学付谁传。",
            "一代风流尽，千年物论先。",
            "师言犹在耳，身敢坠周旋。"
        ],
        "notes": "",
        "id": "7a75677c38a4110b497f6770c89adfeb"
    }
]