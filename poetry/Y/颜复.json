[
    {
        "author": "颜复",
        "dynasty": "宋",
        "type": "诗",
        "rhythmic": "",
        "title": "雨霁剡谿",
        "preface": "",
        "paragraphs": [
            "剡溪风雨霁，航苇重行行。",
            "到处杨柳色，几家荷叶声。",
            "噪蝉金鼎沸，游水玉壶清。",
            "最喜鱼梁伴，归帆的的轻。"
        ],
        "notes": "",
        "id": "4eee585624d81f56d23f020a67a72b7e"
    },
    {
        "author": "颜复",
        "dynasty": "宋",
        "type": "诗",
        "rhythmic": "",
        "title": "寄云门运禅师",
        "preface": "",
        "paragraphs": [
            "句谿曲曲剡山重，谁访桑门物外踪。",
            "超世有言皆实际，示人无意在机锋。",
            "平生怀抱佳高遯，壮岁衣冠锁俗容。",
            "每想清蝉心暂寂，秋声萧瑟夜庵松。"
        ],
        "notes": "",
        "id": "7c6c1373b9a6c4f6263bf6a6d8e68c08"
    },
    {
        "author": "颜复",
        "dynasty": "宋",
        "type": "诗",
        "rhythmic": "",
        "title": "再寄云门运禅师",
        "preface": "",
        "paragraphs": [
            "云门山巅樱叶青，云门山脚阴谿鸣。",
            "山翁毁服惧世荣，大心圆静无能名。",
            "松间一饭养槁形，石壁几见秋苔生，爱山不免搜其情。",
            "缀拾短阕成长行，施子传来奇可惊。",
            "爽阔空谷天外声，高风摆荡疑茎英。"
        ],
        "notes": "",
        "id": "75ecb21420e2de17abbdedd7029c894a"
    }
]