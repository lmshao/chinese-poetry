[
    {
        "author": "元万顷",
        "dynasty": "唐",
        "type": "诗",
        "rhythmic": "",
        "title": "奉和太子纳妃太平公主出降",
        "preface": "",
        "paragraphs": [
            "象辂初乘鴈，璇宫早结褵。",
            "离元应春夕，帝子降秋期。",
            "鸣瑜合清响，冠玉丽秾姿。",
            "和声跻凤掖，交影步鸾墀。"
        ],
        "notes": "",
        "id": "ac13db6c75f475c6d1d4b00ad6498b82"
    },
    {
        "author": "元万顷",
        "dynasty": "唐",
        "type": "诗",
        "rhythmic": "",
        "title": "奉和春日池台",
        "preface": "",
        "paragraphs": [
            "日影飞花殿，风文积草池。",
            "凤楼通夜敞，虬辇望春移。"
        ],
        "notes": "",
        "id": "75b493880b7c8f300f1b5678dafbb21e"
    },
    {
        "author": "元万顷",
        "dynasty": "唐",
        "type": "诗",
        "rhythmic": "",
        "title": "奉和春日二首 一",
        "preface": "",
        "paragraphs": [
            "花轻蘂乱仙人杏，叶密莺喧帝女桑。",
            "飞云阁上春应至，明月楼中夜未央。"
        ],
        "notes": "",
        "id": "83617656ec59c1fd4c0ffb6080b4e054"
    },
    {
        "author": "元万顷",
        "dynasty": "唐",
        "type": "诗",
        "rhythmic": "",
        "title": "奉和春日二首 二",
        "preface": "",
        "paragraphs": [
            "凤辇迎风乘紫阁，鸾车避日转彤闱。",
            "中堂促管淹春望，后殿清歌开夜扉。"
        ],
        "notes": "",
        "id": "a54022cfdcb3f763bb0dbabfd8ed1d87"
    }
]