[
    {
        "author": "雍沿",
        "dynasty": "宋",
        "type": "诗",
        "rhythmic": "",
        "title": "御书阁",
        "preface": "",
        "paragraphs": [
            "三重神毫曼古稀，龙盘凤戏欲腾飞。",
            "珍藏今作古山宝，一岁中添一褐衣。"
        ],
        "notes": "",
        "id": "c34131877d64361ad904ea1384ee0e0d"
    },
    {
        "author": "雍沿",
        "dynasty": "宋",
        "type": "诗",
        "rhythmic": "",
        "title": "仙马洞",
        "preface": "",
        "paragraphs": [
            "龙驹昔日此升仙，洞掩碑残不计年。",
            "胜迹依然无处问，一僧重锁薜萝烟。"
        ],
        "notes": "",
        "id": "b00085dd618ea2a8b50abd959215c53b"
    },
    {
        "author": "雍沿",
        "dynasty": "宋",
        "type": "诗",
        "rhythmic": "",
        "title": "尔朱真人药灶",
        "preface": "",
        "paragraphs": [
            "当日先生药已成，便将金井等闲轻。",
            "迨今遗迹峰峦上，时有青烟灶下生。"
        ],
        "notes": "",
        "id": "8b3f43bad2d4d585839536c78377baf5"
    },
    {
        "author": "雍沿",
        "dynasty": "宋",
        "type": "诗",
        "rhythmic": "",
        "title": "太蓬景福寺",
        "preface": "",
        "paragraphs": [
            "楼阁参差耸茂林，危梯{土臼}径几重深。",
            "周行岩麓四十里，下视井尘千万寻。",
            "僧住不生云水兴，客游偷息利名心。",
            "若教工部曾经此，应徧灵踪处处吟。"
        ],
        "notes": "",
        "id": "25d735348e9512bb8bba9b2a1a641593"
    }
]