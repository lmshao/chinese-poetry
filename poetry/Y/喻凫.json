[
    {
        "author": "喻凫",
        "dynasty": "唐",
        "type": "诗",
        "rhythmic": "",
        "title": "赠李商隐",
        "preface": "",
        "paragraphs": [
            "羽翼恣抟扶，山河使笔驱。",
            "月疎吟夜桂，龙失咏春珠。",
            "草细盘金勒，花繁倒玉壶。",
            "徒嗟好章句，无力致前途。"
        ],
        "notes": "",
        "id": "a7e90d76b2c7e527381717d320a1f4f6"
    },
    {
        "author": "喻凫",
        "dynasty": "唐",
        "type": "诗",
        "rhythmic": "",
        "title": "元日即事",
        "preface": "",
        "paragraphs": [
            "敛板贺交亲，称觞讵有巡。",
            "年光悲掷旧，景色喜呈新。",
            "水柳烟中重，山梅雪后真。",
            "不知将白发，何以度青春。"
        ],
        "notes": "",
        "id": "3c25c1e66c29f3cea743f4c7dbc43fdd"
    },
    {
        "author": "喻凫",
        "dynasty": "唐",
        "type": "诗",
        "rhythmic": "",
        "title": "送贾岛往金州谒姚员外",
        "preface": "",
        "paragraphs": [
            "山光与水色，独往此中深。",
            "溪沥椒花气，岩盘漆叶阴。",
            "潇湘终共去，巫峡羡先寻。",
            "几夕江楼月，玄晖伴静吟。"
        ],
        "notes": "",
        "id": "31b55be3caa8d1163052cfd376e63d66"
    },
    {
        "author": "喻凫",
        "dynasty": "唐",
        "type": "诗",
        "rhythmic": "",
        "title": "送友人罢举归蜀",
        "preface": "",
        "paragraphs": [
            "憔悴满衣尘，风光岂属身。",
            "卖琴红粟贵，看镜白髭新。",
            "栈畔谁高步，巴边自问津。",
            "凄然莫滴血，杜宇正哀春。"
        ],
        "notes": "",
        "id": "98becf3a396729700f76765225ec2f9a"
    },
    {
        "author": "喻凫",
        "dynasty": "唐",
        "type": "诗",
        "rhythmic": "",
        "title": "送卫尉之延陵",
        "preface": "",
        "paragraphs": [
            "草木正花时，交亲触雨辞。",
            "一官之任远，尽室出城迟。",
            "乳滴茅君洞，鸦鸣季子祠。",
            "想知佐理暇，日有咏怀诗。"
        ],
        "notes": "",
        "id": "79a3205c54f9f18d52c15f88297f3b4f"
    },
    {
        "author": "喻凫",
        "dynasty": "唐",
        "type": "诗",
        "rhythmic": "",
        "title": "送越州高录事",
        "preface": "",
        "paragraphs": [
            "官曹权纪纲，行李半舟航。",
            "浦溆潮来广，川源鸟去长。",
            "笋成稽岭岸，莲发镜湖香。",
            "泽国还之任，鲈鱼浪得尝。"
        ],
        "notes": "",
        "id": "dfe16662d9215e89419332c975ab01af"
    },
    {
        "author": "喻凫",
        "dynasty": "唐",
        "type": "诗",
        "rhythmic": "",
        "title": "送潘咸",
        "preface": "",
        "paragraphs": [
            "时时赍破囊，访我息闲坊。",
            "煮雪问茶味，当风看鴈行。",
            "心齐山鹿逸，句敌柳花狂。",
            "坚苦今如此，前程岂渺茫。"
        ],
        "notes": "",
        "id": "0e543bdebad6487988d447fd36a0518d"
    },
    {
        "author": "喻凫",
        "dynasty": "唐",
        "type": "诗",
        "rhythmic": "",
        "title": "送友人下第归宁",
        "preface": "",
        "paragraphs": [
            "紫阁雪未尽，杏园花亦寒。",
            "灞西辞旧友，楚外忆新安。",
            "细雨猨啼枿，微阳鹭起滩。",
            "旋应赴秋贡，讵得久承欢。"
        ],
        "notes": "",
        "id": "67bdc81ae18489f5790a8c51ee5c38e8"
    },
    {
        "author": "喻凫",
        "dynasty": "唐",
        "type": "诗",
        "rhythmic": "",
        "title": "游北山寺",
        "preface": "",
        "paragraphs": [
            "烟冈影畔寺，游步此时孤。",
            "庭静众药在，鹤闲双桧枯。",
            "蓝峰露秋院，灞水入春厨。",
            "便可栖心迹，如何返旧途。"
        ],
        "notes": "",
        "id": "3c6fc240cb37fc5b5beeac000f84c65b"
    },
    {
        "author": "喻凫",
        "dynasty": "唐",
        "type": "诗",
        "rhythmic": "",
        "title": "冬日题无可上人院",
        "preface": "",
        "paragraphs": [
            "入户道心生，茶间踏叶行。",
            "泻风瓶水涩，承露鹤巢轻。",
            "阁北长河气，窗东一桧声。",
            "诗言与禅味，语默此皆清。"
        ],
        "notes": "",
        "id": "28e3ccf20dca0a41a4deba3ca39ef2c9"
    },
    {
        "author": "喻凫",
        "dynasty": "唐",
        "type": "诗",
        "rhythmic": "",
        "title": "游云际寺",
        "preface": "",
        "paragraphs": [
            "涧壑吼风雷，香门绝顶开。",
            "阁寒僧不下，钟定虎常来。",
            "鸟啄林稍菓，鼯跳竹里苔。",
            "心源无一事，尘界拟休回。"
        ],
        "notes": "",
        "id": "fce496011a873364d523ae7b53a9f921"
    },
    {
        "author": "喻凫",
        "dynasty": "唐",
        "type": "诗",
        "rhythmic": "",
        "title": "题翠微寺",
        "preface": "",
        "paragraphs": [
            "沿溪又涉巅，始喜入前轩。",
            "钟度鸟沈壑，殿扃云湿幡。",
            "凉泉堕众石，古木彻疎猨。",
            "月上僧阶近，斯游岂易言。"
        ],
        "notes": "",
        "id": "25c8e65b5198313e60076dede19d8538"
    },
    {
        "author": "喻凫",
        "dynasty": "唐",
        "type": "诗",
        "rhythmic": "",
        "title": "广德官舍二松",
        "preface": "",
        "paragraphs": [
            "杨公休簿领，二木日坚牢。",
            "直甚彰吾节，清终庇尔曹。",
            "幽阴月里细，冷树雪中高。",
            "谁见干霄后，枝飘白鹤毛。"
        ],
        "notes": "",
        "id": "689f491bc3565c60787f6302a5823188"
    },
    {
        "author": "喻凫",
        "dynasty": "唐",
        "type": "诗",
        "rhythmic": "",
        "title": "浴马",
        "preface": "",
        "paragraphs": [
            "解控复收鞭，长津动细涟。",
            "空蹄沈绿玉，阔臆没连钱。",
            "沫漩桥声下，嘶盘柳影边。",
            "常闻畯龙性，固与白波便。"
        ],
        "notes": "",
        "id": "b4315f312bf86c4f5d1384a1a1439a74"
    },
    {
        "author": "喻凫",
        "dynasty": "唐",
        "type": "诗",
        "rhythmic": "",
        "title": "和段学士南亭春日对雨",
        "preface": "",
        "paragraphs": [
            "晨飞晚未休，兰阁客吟愁。",
            "萧飒柳边挂，萦纡花底流。",
            "声繁乍离籁，洒急不成沤。",
            "经夕江湖思，烟波一钓舟。"
        ],
        "notes": "",
        "id": "5b553b3a579be9e723eda71037707b97"
    },
    {
        "author": "喻凫",
        "dynasty": "唐",
        "type": "诗",
        "rhythmic": "",
        "title": "书怀",
        "preface": "",
        "paragraphs": [
            "秖是守琴书，僧中独寓居。",
            "心唯务鹤静，分合与名疎。",
            "暮雨啼螀次，凉风落木初。",
            "家山太湖渌，归去复何如。"
        ],
        "notes": "",
        "id": "e30cf37b566ad0e4d97318d615c0972c"
    },
    {
        "author": "喻凫",
        "dynasty": "唐",
        "type": "诗",
        "rhythmic": "",
        "title": "一公房",
        "preface": "",
        "paragraphs": [
            "幽深谁掩关，清净自多闲。",
            "一雨收众木，孤云生远山。",
            "花萎绿苔上，鸽乳翠楼间。",
            "岚霭燃香夕，容听半偈还。"
        ],
        "notes": "",
        "id": "2c901dfa242dc828490c71b361d64aa4"
    },
    {
        "author": "喻凫",
        "dynasty": "唐",
        "type": "诗",
        "rhythmic": "",
        "title": "晚次临泾",
        "preface": "",
        "paragraphs": [
            "路入犬羊群，城寒雉堞曛。",
            "居人秖尚武，过客谩投文。",
            "马怯奔浑水，雕沈莽苍云。",
            "沙田积蒿艾，竟夕见烧焚。"
        ],
        "notes": "",
        "id": "ade9f0a70ba8665ee4becbe903fd1e0d"
    },
    {
        "author": "喻凫",
        "dynasty": "唐",
        "type": "诗",
        "rhythmic": "",
        "title": "王母祠前写望",
        "preface": "",
        "paragraphs": [
            "云霞千古事，桃李旧花颜。",
            "芳信沈青鸟，空祠掩暮山。",
            "香传一座暗，柳匝万家闲。",
            "那复伤神所，河昏落日间。"
        ],
        "notes": "",
        "id": "e127212a79f1557d8ae4b946cd5f7bf4"
    },
    {
        "author": "喻凫",
        "dynasty": "唐",
        "type": "诗",
        "rhythmic": "",
        "title": "游暖泉精舍",
        "preface": "",
        "paragraphs": [
            "坞木殿前空，山河泽国同。",
            "鸟闲沙影上，泉落树阴中。",
            "缆舸蒲花水，萦幡柳絮风。",
            "翛然方寸地，何事更悲蓬。"
        ],
        "notes": "",
        "id": "9fc0e229497e7714ae89108caf236f88"
    },
    {
        "author": "喻凫",
        "dynasty": "唐",
        "type": "诗",
        "rhythmic": "",
        "title": "怀乡",
        "preface": "",
        "paragraphs": [
            "秋风江上家，钓艇泊芦花。",
            "断岸绿杨荫，疎篱红槿遮。",
            "鼍鸣积雨窟，鹤步夕阳沙。",
            "抱疾僧窗夜，归心过月斜。"
        ],
        "notes": "",
        "id": "69f77891c7423d4410f9a5744fc27997"
    },
    {
        "author": "喻凫",
        "dynasty": "唐",
        "type": "诗",
        "rhythmic": "",
        "title": "岫禅师南溪兰若",
        "preface": "",
        "paragraphs": [
            "锡影配瓶光，孤溪照草堂。",
            "水悬青石磴，钟动白云床。",
            "树色含残雨，河流带夕阳。",
            "唯应无月夜，瞑目见他方。"
        ],
        "notes": "",
        "id": "0506fd718e41dbe2cb357173d97624a4"
    },
    {
        "author": "喻凫",
        "dynasty": "唐",
        "type": "诗",
        "rhythmic": "",
        "title": "龙翔寺寄李频",
        "preface": "",
        "paragraphs": [
            "钟声南北寺，不道往来遥。",
            "人事因循过，时光荏苒销。",
            "悬灯洒砌雨，上阁遶云雕。",
            "即是洲中柳，嘶蝉急暮条。"
        ],
        "notes": "",
        "id": "e17518103d753321375bd577869c8d9e"
    },
    {
        "author": "喻凫",
        "dynasty": "唐",
        "type": "诗",
        "rhythmic": "",
        "title": "送武瑴之邠宁",
        "preface": "",
        "paragraphs": [
            "戍路少人踪，边烟澹复浓。",
            "诗宁写别恨，酒不上离容。",
            "燕拂沙河柳，鵶高石窟钟。",
            "悠然一暌阻，山叠虏云重。"
        ],
        "notes": "",
        "id": "4981f2ef62030668f8c919378053a9a7"
    },
    {
        "author": "喻凫",
        "dynasty": "唐",
        "type": "诗",
        "rhythmic": "",
        "title": "夏日题岫禅师房",
        "preface": "",
        "paragraphs": [
            "朝朝声磬罢，童子扫藤阴。",
            "花过少游客，日长无事心。",
            "回山闭院直，落水下桥深。",
            "安得开方便，容身老此林。"
        ],
        "notes": "",
        "id": "7e6cdb34bafb9050b956314d3ebe612f"
    },
    {
        "author": "喻凫",
        "dynasty": "唐",
        "type": "诗",
        "rhythmic": "",
        "title": "夏日因怀阳羡旧游寄裴书记",
        "preface": "",
        "paragraphs": [
            "落日太湖西，波涵万象低。",
            "藕花熏浦溆，菱蔓匿凫鹥。",
            "树及长桥尽，滩回七里迷。",
            "还应坐筹暇，时一梦荆溪。"
        ],
        "notes": "",
        "id": "39d2e47feb7069febe2caa8d5ea6cd66"
    },
    {
        "author": "喻凫",
        "dynasty": "唐",
        "type": "诗",
        "rhythmic": "",
        "title": "呈薛博士",
        "preface": "",
        "paragraphs": [
            "辛勤长在学，一室少曾开。",
            "时忆暮山寺，独登衰草台。",
            "名期五字立，迹媿九年来。",
            "此意今聊写，还希君子哀。"
        ],
        "notes": "",
        "id": "e775e1ec910f2652088cb8133ffcdce6"
    },
    {
        "author": "喻凫",
        "dynasty": "唐",
        "type": "诗",
        "rhythmic": "",
        "title": "即事",
        "preface": "",
        "paragraphs": [
            "抱杖立溪口，迎秋看塞门。",
            "连山互苍翠，二水各清浑。",
            "笛发孤烟戍，鵶归夕照村。",
            "萋萋芳草色，终是忆王孙。"
        ],
        "notes": "",
        "id": "4c6426a2ec9ee649b3306136b94b686a"
    },
    {
        "author": "喻凫",
        "dynasty": "唐",
        "type": "诗",
        "rhythmic": "",
        "title": "龙翔寺阁夜怀渭南张少府",
        "preface": "",
        "paragraphs": [
            "春城带病别，秋塞见除书。",
            "况是神仙吏，仍非尘土居。",
            "河风吹鸟迥，岳雨滴桐疎。",
            "坐阁驰思夕，沙东凉月虚。"
        ],
        "notes": "",
        "id": "fd9d5ca102cf4d2d2f7feda7e4ec88de"
    },
    {
        "author": "喻凫",
        "dynasty": "唐",
        "type": "诗",
        "rhythmic": "",
        "title": "夏日龙翔寺居即事寄崔侍御",
        "preface": "",
        "paragraphs": [
            "古刹一幡斜，吹门水过沙。",
            "数声钟里饭，双影树间茶。",
            "落日穷荒雨，微风古堑花。",
            "何当戴豸客，复此问生涯。"
        ],
        "notes": "",
        "id": "cade1c3fab9014fb75fdec53b6e7c7e3"
    },
    {
        "author": "喻凫",
        "dynasty": "唐",
        "type": "诗",
        "rhythmic": "",
        "title": "龙翔寺居喜胡权见访因宿",
        "preface": "",
        "paragraphs": [
            "林栖无异欢，煮茗就花栏。",
            "雀啅北冈晓，僧开西阁寒。",
            "冲桥二水急，扣月一钟残。",
            "明发还分手，徒悲行路难。"
        ],
        "notes": "",
        "id": "3dbdf0d47b720d189dc0521856b08050"
    },
    {
        "author": "喻凫",
        "dynasty": "唐",
        "type": "诗",
        "rhythmic": "",
        "title": "宿石窟寺",
        "preface": "",
        "paragraphs": [
            "一刹古冈南，孤钟撼夕岚。",
            "客闲明月阁，僧闭白云庵。",
            "野鹤立枯枿，天龙吟净潭。",
            "因知不生理，合自此中探。"
        ],
        "notes": "",
        "id": "41b8527cc3bffc147ef0845fc5ca29d9"
    },
    {
        "author": "喻凫",
        "dynasty": "唐",
        "type": "诗",
        "rhythmic": "",
        "title": "夏日龙翔寺寄张侍御",
        "preface": "",
        "paragraphs": [
            "沙西林杪寺，殿倚石棱开。",
            "晓月僧汲井，残阳钟殷台。",
            "河冲绿野去，鸟背白云来。",
            "日夕唯增思，京关未想回。"
        ],
        "notes": "",
        "id": "bba47c36bba91aa555f806b72cb12c0c"
    },
    {
        "author": "喻凫",
        "dynasty": "唐",
        "type": "诗",
        "rhythmic": "",
        "title": "秋日将归长安留别王尚书",
        "preface": "",
        "paragraphs": [
            "朔漠正秋霖，西风传夕砧。",
            "沧洲未归迹，华髪受恩心。",
            "露色冈莎冷，蝉声坞木深。",
            "清晨𫓧钺内，只献白云吟。"
        ],
        "notes": "",
        "id": "ea9964712476480f30ed7a476156004e"
    },
    {
        "author": "喻凫",
        "dynasty": "唐",
        "type": "诗",
        "rhythmic": "",
        "title": "龙翔寺言怀",
        "preface": "",
        "paragraphs": [
            "眠云喜道存，读易过朝昏。",
            "乔木青连郭，长河白泻门。",
            "钟沈残月坞，鸟去夕阳村。",
            "搜此成闲句，期逢作者论。"
        ],
        "notes": "",
        "id": "0208035c552aa700fa32c571019f0f42"
    },
    {
        "author": "喻凫",
        "dynasty": "唐",
        "type": "诗",
        "rhythmic": "",
        "title": "龙翔寺居夏日寄献王尚书",
        "preface": "",
        "paragraphs": [
            "那期高斾下，得遇重臣知。",
            "泉石容居止，风沙免路岐。",
            "河兼落下望，句入大荒思。",
            "无复愁烦暑，回山翠阁危。"
        ],
        "notes": "",
        "id": "e7afbc6e1e4a7a0bff358c21467b21b4"
    },
    {
        "author": "喻凫",
        "dynasty": "唐",
        "type": "诗",
        "rhythmic": "",
        "title": "题弘济寺不出院僧",
        "preface": "",
        "paragraphs": [
            "楚鞋应此世，祇遶砌苔休。",
            "色相栽花视，身心坐石修。",
            "声寒通节院，城黑见烽楼。",
            "欲取闲云并，闲云有去留。"
        ],
        "notes": "",
        "id": "264366da5ac89241496d890137545e3d"
    },
    {
        "author": "喻凫",
        "dynasty": "唐",
        "type": "诗",
        "rhythmic": "",
        "title": "寄刘录事",
        "preface": "",
        "paragraphs": [
            "城西青岛寺，累夏漱寒泉。",
            "今在提纲所，应难扫石眠。",
            "风沙榆塞迥，波浪橘洲偏。",
            "重整潇湘棹，心期更几年。"
        ],
        "notes": "",
        "id": "5981df61e64321193d51aee3e6751b13"
    },
    {
        "author": "喻凫",
        "dynasty": "唐",
        "type": "诗",
        "rhythmic": "",
        "title": "酬王檀见寄",
        "preface": "",
        "paragraphs": [
            "驰心栖杳冥，何物比清冷。",
            "夜月照巫峡，秋风吹洞庭。",
            "酬难尘鬓皓，坐久壁灯青。",
            "竟晚苍山咏，乔枝有鹤听。"
        ],
        "notes": "",
        "id": "e86c32722afd97fc90740f9599163cf8"
    },
    {
        "author": "喻凫",
        "dynasty": "唐",
        "type": "诗",
        "rhythmic": "",
        "title": "寺居秋日对雨有怀",
        "preface": "",
        "paragraphs": [
            "修修复雭雭，黄叶此时飞。",
            "隐几客吟断，邻房僧话稀。",
            "鸽寒栖树定，萤湿在窗微。",
            "即事潇湘渚，渔翁披草衣。"
        ],
        "notes": "",
        "id": "debfb7baa912ccb5ed4e88b75d7eed54"
    },
    {
        "author": "喻凫",
        "dynasty": "唐",
        "type": "诗",
        "rhythmic": "",
        "title": "答刘录事夜月怀湘西友人见寄",
        "preface": "",
        "paragraphs": [
            "相逢仍朔漠，相问即波涛。",
            "江思苇花折，笛声关月高。",
            "簿书君阅倦，章句我吟劳。",
            "竟夕空凭阁，长河漴石壕。"
        ],
        "notes": "",
        "id": "024bd5318f5fb3d39e6991e407af6c1e"
    },
    {
        "author": "喻凫",
        "dynasty": "唐",
        "type": "诗",
        "rhythmic": "",
        "title": "上高侍御",
        "preface": "",
        "paragraphs": [
            "旧隐白云峰，生涯落叶同。",
            "关河一栖旅，杨柳十东风。",
            "迹处龙钟内，声居汩没中。",
            "酬恩若有地，宁止杀微躬。"
        ],
        "notes": "",
        "id": "5699b1af8eaec5df41ae45731ba938b4"
    },
    {
        "author": "喻凫",
        "dynasty": "唐",
        "type": "诗",
        "rhythmic": "",
        "title": "冬日寄友人",
        "preface": "",
        "paragraphs": [
            "空为梁甫吟，谁竟是知音。",
            "风雪坐闲夜，乡园来旧心。",
            "沧江孤棹迥，落日一钟深。",
            "君子久忘我，此诚甘自沈。"
        ],
        "notes": "",
        "id": "5333f1c573d5b262bf6509b0d2fdd5a7"
    },
    {
        "author": "喻凫",
        "dynasty": "唐",
        "type": "诗",
        "rhythmic": "",
        "title": "冬夜宿余正字静恭里闲居",
        "preface": "",
        "paragraphs": [
            "每来多便宿，不负白云言。",
            "古木朔风动，寒城疎雪翻。",
            "微灯悬刻漏，旧梦返湘沅。",
            "先是琴边起，知为阁务繁。"
        ],
        "notes": "",
        "id": "11b2669c590493ad01b1cde0a0ecd322"
    },
    {
        "author": "喻凫",
        "dynasty": "唐",
        "type": "诗",
        "rhythmic": "",
        "title": "得子姪书",
        "preface": "",
        "paragraphs": [
            "远书来阮巷，阙下见江东。",
            "不得经史力，枉抛耕稼功。",
            "鴈天霞脚雨，渔夜苇条风。",
            "无复琴桮兴，开怀向尔同。"
        ],
        "notes": "",
        "id": "478501d6040d2885f17907c2e3bc4922"
    },
    {
        "author": "喻凫",
        "dynasty": "唐",
        "type": "诗",
        "rhythmic": "",
        "title": "献知己",
        "preface": "",
        "paragraphs": [
            "亦忝受恩身，当殊投刺新。",
            "竟蒙分玉石，终不离埃尘。",
            "大谷非无暖，幽枝自未春。",
            "昏昏过朝夕，应念苦吟人。"
        ],
        "notes": "",
        "id": "70ec31bbe8e0b0ff8e7331625a87f31b"
    },
    {
        "author": "喻凫",
        "dynasty": "唐",
        "type": "诗",
        "rhythmic": "",
        "title": "赠张𣸣处士",
        "preface": "",
        "paragraphs": [
            "露白覆棋宵，林青读易朝。",
            "道高天子问，名重四方招。",
            "许鹤归华顶，期僧过石桥。",
            "虽然在京国，心迹自逍遥。"
        ],
        "notes": "",
        "id": "dffd3070e87242b94716e897abc82b75"
    },
    {
        "author": "喻凫",
        "dynasty": "唐",
        "type": "诗",
        "rhythmic": "",
        "title": "早秋寺居酬张侍御六韵见寄",
        "preface": "",
        "paragraphs": [
            "六十上清冥，晓缄东越藤。",
            "山光紫衣陟，寺影白云凝。",
            "湿叶起寒鸟，深林惊古僧。",
            "微风窗静展，细雨阁吟登。",
            "清韵岳磬远，佳音湖水澄。",
            "却思前所献，何以豸冠称。"
        ],
        "notes": "",
        "id": "f488dfc7dc65c7b2fe4dcf3a88462af5"
    },
    {
        "author": "喻凫",
        "dynasty": "唐",
        "type": "诗",
        "rhythmic": "",
        "title": "和段学士对雪",
        "preface": "",
        "paragraphs": [
            "盈尺知丰稔，开窗对酒壶。",
            "飘当大野匝，洒到急流无。",
            "密际西风尽，凝间朔气扶。",
            "干摧鸟栖枿，冷射夜残罏。",
            "赞月澄斜汉，兼沙搅北湖。",
            "慙于郢客坐，一此调巴歈。"
        ],
        "notes": "",
        "id": "9aba6a0a383c5a5061593c6a9f54302e"
    },
    {
        "author": "喻凫",
        "dynasty": "唐",
        "type": "诗",
        "rhythmic": "",
        "title": "监试夜雨滴空堦",
        "preface": "",
        "paragraphs": [
            "霎霎复凄凄，飘松又洒槐。",
            "气蒙蛛网槛，声叠藓花堦。",
            "古壁青灯动，深庭湿叶埋。",
            "徐垂旧夗瓦，竞历小茅斋。",
            "冷与阴虫间，清将玉漏谐。",
            "病身唯展转，谁见此时怀。"
        ],
        "notes": "",
        "id": "1e70700170472ed079399def4e0af038"
    },
    {
        "author": "喻凫",
        "dynasty": "唐",
        "type": "诗",
        "rhythmic": "",
        "title": "春雨如膏",
        "preface": "",
        "paragraphs": [
            "幂幂敛轻尘，蒙蒙湿野春。",
            "细光添柳重，幽点溅花匀。",
            "惨淡游丝景，阴沈落絮辰。",
            "回低飞蝶翅，寒滴语禽身。",
            "洒岳摧余雪，吹江叠远苹。",
            "东城与西陌，晴后趣何新。"
        ],
        "notes": "",
        "id": "9c92bc3956761be5258f212ebce34008"
    },
    {
        "author": "喻凫",
        "dynasty": "唐",
        "type": "诗",
        "rhythmic": "",
        "title": "送友人南中访旧知",
        "preface": "",
        "paragraphs": [
            "春尽大方游，思君便白头。",
            "地蒸川有毒，天暖树无秋。",
            "水急三巴险，猨分五岭愁。",
            "为缘知己分，南国必淹留。"
        ],
        "notes": "",
        "id": "a7a44abf81cab9e499f6fb89f1e17505"
    },
    {
        "author": "喻凫",
        "dynasty": "唐",
        "type": "诗",
        "rhythmic": "",
        "title": "玄都观李尊师",
        "preface": "",
        "paragraphs": [
            "藓帻翠髯公，存思古观空。",
            "晓坛柽叶露，晴圃柳花风。",
            "寿已将椿并，碁难见局终。",
            "何当与高鹤，飞去海光中。"
        ],
        "notes": "",
        "id": "bfc98bab639903fdbd78c380bbc1c5e1"
    },
    {
        "author": "喻凫",
        "dynasty": "唐",
        "type": "诗",
        "rhythmic": "",
        "title": "送石贲归吴兴",
        "preface": "",
        "paragraphs": [
            "同志幸同年，高堂君独还。",
            "齐荣恩未报，共隐事皆闲。",
            "访寺临河岸，开楼见海山。",
            "洛中推二陆，莫久恋乡关。"
        ],
        "notes": "",
        "id": "d94fddcae9f037a2dfaf898769c7d08b"
    },
    {
        "author": "喻凫",
        "dynasty": "唐",
        "type": "诗",
        "rhythmic": "",
        "title": "感遇",
        "preface": "",
        "paragraphs": [
            "江乡十年别，京国累日同。",
            "在客几多事，俱付酒杯中。"
        ],
        "notes": "",
        "id": "1dd7d8cfabe53111fa9b83fb01bb4426"
    },
    {
        "author": "喻凫",
        "dynasty": "唐",
        "type": "诗",
        "rhythmic": "",
        "title": "晚思",
        "preface": "",
        "paragraphs": [
            "鹤下紫阁云，沈沈翠微雨。",
            "独坐正无言，孤庄一声杵。"
        ],
        "notes": "",
        "id": "05cae3c14ec58ded36a2f7cdd9e1b882"
    },
    {
        "author": "喻凫",
        "dynasty": "唐",
        "type": "诗",
        "rhythmic": "",
        "title": "赠空禅师",
        "preface": "",
        "paragraphs": [
            "虎见修行久，松知夏腊高。",
            "寒堂坐风雨，瞑目尚波涛。"
        ],
        "notes": "",
        "id": "5636db552526cb5d68448b5f6360586b"
    },
    {
        "author": "喻凫",
        "dynasty": "唐",
        "type": "诗",
        "rhythmic": "",
        "title": "西山寒日逢韦侍御",
        "preface": "",
        "paragraphs": [
            "獬豸霜中貌，龙钟病后颜。",
            "惨伤此身事，风雪动江山。"
        ],
        "notes": "",
        "id": "9dd518e4811d018cb702c5c6457c5693"
    },
    {
        "author": "喻凫",
        "dynasty": "唐",
        "type": "诗",
        "rhythmic": "",
        "title": "题禅院",
        "preface": "",
        "paragraphs": [
            "无花地亦香，有鹤松多直。",
            "向此奚必孤，山僧尽相识。"
        ],
        "notes": "",
        "id": "489903af57eed4ac9171e0ab76c4b164"
    },
    {
        "author": "喻凫",
        "dynasty": "唐",
        "type": "诗",
        "rhythmic": "",
        "title": "惊秋",
        "preface": "",
        "paragraphs": [
            "莺啭才间关，蝉鸣旋萧屑。",
            "如何两鬓毛，不作千枝雪。"
        ],
        "notes": "",
        "id": "371d6bb462bf578d966c1440b5acfa14"
    },
    {
        "author": "喻凫",
        "dynasty": "唐",
        "type": "诗",
        "rhythmic": "",
        "title": "经刘校书墓",
        "preface": "",
        "paragraphs": [
            "远冢松回曲渚风，一官闻是校书终。",
            "霜情月思今何在，零落人间策子中。"
        ],
        "notes": "",
        "id": "73b66c597ba752386fb52e70ea550ad9"
    },
    {
        "author": "喻凫",
        "dynasty": "唐",
        "type": "诗",
        "rhythmic": "",
        "title": "蒋处士宅喜闲公至",
        "preface": "",
        "paragraphs": [
            "绝杯夏别螺江渡，单钵春过处士斋。",
            "尝茗议空经不夜，照花明月影侵堦。"
        ],
        "notes": "",
        "id": "725069e1f69259ac6f6af7799074e327"
    },
    {
        "author": "喻凫",
        "dynasty": "唐",
        "type": "诗",
        "rhythmic": "",
        "title": "绝句",
        "preface": "",
        "paragraphs": [
            "银地无尘金菊开，紫棃红枣堕莓苔。",
            "一泓秋水一轮月，今夜故人来不来。"
        ],
        "notes": "",
        "id": "8eaac72973619ee05727e508c335995b"
    },
    {
        "author": "喻凫",
        "dynasty": "唐",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "颜凋明镜觉，思苦白云知。",
            "沧洲迷钓隐，紫阁负僧期。"
        ],
        "notes": "",
        "id": "502f2001a0ad94574a8ccbeb0efb38ed"
    },
    {
        "author": "喻凫",
        "dynasty": "唐",
        "type": "诗",
        "rhythmic": "",
        "title": "樊川寒食",
        "preface": "",
        "paragraphs": [
            "新松□绿草，古柏翳黄沙。",
            "珮珂客惊鸟，绮罗人间花。",
            "蹙尘南北马，碾石去来车。",
            "川晚悲风动，坟前碎纸斜。"
        ],
        "notes": "",
        "id": "f098c19e772e7b18e6e1fc20a4442b60"
    },
    {
        "author": "喻凫",
        "dynasty": "唐",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "虹横布水台南雨，鴈返炉峰顶北霞。",
            "闲卧东风灯渐晓，溪南花气雨中来。",
            "一别山阴诗酒客，水风花片梦兰亭。"
        ],
        "notes": "",
        "id": "3c854f2d5d789129d9d90b4887b0f1bd"
    },
    {
        "author": "喻凫",
        "dynasty": "唐",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "煮雪问茶味，当风看鴈门。",
            "（宋高似孙《纬略》卷七）。"
        ],
        "notes": "",
        "id": "bd83677987dbfa7035eaab3cf847d88e"
    },
    {
        "author": "喻凫",
        "dynasty": "唐",
        "type": "诗",
        "rhythmic": "",
        "title": "春寒夜宿先天寺无可上人房",
        "preface": "",
        "paragraphs": [
            "双扉桧下开，寄宿石莓苔。",
            "{墙左为阝}北香风动，城寒散雪来。",
            "收棋想云梦，罢茗议天台。",
            "同忆前年腊，师初白阁回。",
            "（见《四库珍本初集》本宋李庚《天台前集》卷七）（按：《全唐诗》卷六四九收此诗为方干作，文字略异。",
            "今考方干年辈晚于无可，喻凫则与无可年次相当。",
            "据诗意，似以喻作为近是。",
            "）。"
        ],
        "notes": "",
        "id": "4d381463c312fe378ab4479eda1af664"
    }
]