[
    {
        "author": "喻凫",
        "dynasty": "唐",
        "type": "诗",
        "rhythmic": "",
        "title": "赠李商隐",
        "preface": "",
        "paragraphs": [
            "羽翼恣抟扶，山河使笔驱。",
            "月疎吟夜桂，龙失咏春珠。",
            "草细盘金勒，花繁倒玉壶。",
            "徒嗟好章句，无力致前途。"
        ],
        "notes": "",
        "id": "dcb4b5043921a4c5639bd4a7ce1ce4d8"
    },
    {
        "author": "喻凫",
        "dynasty": "唐",
        "type": "诗",
        "rhythmic": "",
        "title": "元日即事",
        "preface": "",
        "paragraphs": [
            "敛板贺交亲，称觞讵有巡。",
            "年光悲掷旧，景色喜呈新。",
            "水柳烟中重，山梅雪后真。",
            "不知将白发，何以度青春。"
        ],
        "notes": "",
        "id": "89e481a11cdf5a20b4b7c82cd7181b0b"
    },
    {
        "author": "喻凫",
        "dynasty": "唐",
        "type": "诗",
        "rhythmic": "",
        "title": "送贾岛往金州谒姚员外",
        "preface": "",
        "paragraphs": [
            "山光与水色，独往此中深。",
            "溪沥椒花气，岩盘漆叶阴。",
            "潇湘终共去，巫峡羡先寻。",
            "几夕江楼月，玄晖伴静吟。"
        ],
        "notes": "",
        "id": "87be2858a59258c62cb5764369972b0b"
    },
    {
        "author": "喻凫",
        "dynasty": "唐",
        "type": "诗",
        "rhythmic": "",
        "title": "送友人罢举归蜀",
        "preface": "",
        "paragraphs": [
            "憔悴满衣尘，风光岂属身。",
            "卖琴红粟贵，看镜白髭新。",
            "栈畔谁高步，巴边自问津。",
            "凄然莫滴血，杜宇正哀春。"
        ],
        "notes": "",
        "id": "20d447c579bdcd673b8622cd9dc72be9"
    },
    {
        "author": "喻凫",
        "dynasty": "唐",
        "type": "诗",
        "rhythmic": "",
        "title": "送卫尉之延陵",
        "preface": "",
        "paragraphs": [
            "草木正花时，交亲触雨辞。",
            "一官之任远，尽室出城迟。",
            "乳滴茅君洞，鸦鸣季子祠。",
            "想知佐理暇，日有咏怀诗。"
        ],
        "notes": "",
        "id": "79ae8d296f524461e5e1be364fa29cf3"
    },
    {
        "author": "喻凫",
        "dynasty": "唐",
        "type": "诗",
        "rhythmic": "",
        "title": "送越州高录事",
        "preface": "",
        "paragraphs": [
            "官曹权纪纲，行李半舟航。",
            "浦溆潮来广，川源鸟去长。",
            "笋成稽岭岸，莲发镜湖香。",
            "泽国还之任，鲈鱼浪得尝。"
        ],
        "notes": "",
        "id": "54c1a60407adf67ec007207e5aa14d3f"
    },
    {
        "author": "喻凫",
        "dynasty": "唐",
        "type": "诗",
        "rhythmic": "",
        "title": "送潘咸",
        "preface": "",
        "paragraphs": [
            "时时赍破囊，访我息闲坊。",
            "煮雪问茶味，当风看鴈行。",
            "心齐山鹿逸，句敌柳花狂。",
            "坚苦今如此，前程岂渺茫。"
        ],
        "notes": "",
        "id": "5b32e3f39cf9fa9b855beffae7fd1861"
    },
    {
        "author": "喻凫",
        "dynasty": "唐",
        "type": "诗",
        "rhythmic": "",
        "title": "送友人下第归宁",
        "preface": "",
        "paragraphs": [
            "紫阁雪未尽，杏园花亦寒。",
            "灞西辞旧友，楚外忆新安。",
            "细雨猨啼枿，微阳鹭起滩。",
            "旋应赴秋贡，讵得久承欢。"
        ],
        "notes": "",
        "id": "e57cf05f79dc6c18195f9ec6867dae4f"
    },
    {
        "author": "喻凫",
        "dynasty": "唐",
        "type": "诗",
        "rhythmic": "",
        "title": "游北山寺",
        "preface": "",
        "paragraphs": [
            "烟冈影畔寺，游步此时孤。",
            "庭静众药在，鹤闲双桧枯。",
            "蓝峰露秋院，灞水入春厨。",
            "便可栖心迹，如何返旧途。"
        ],
        "notes": "",
        "id": "4c491bb08957b6dd1b7e9d4705e4cba0"
    },
    {
        "author": "喻凫",
        "dynasty": "唐",
        "type": "诗",
        "rhythmic": "",
        "title": "冬日题无可上人院",
        "preface": "",
        "paragraphs": [
            "入户道心生，茶间踏叶行。",
            "泻风瓶水涩，承露鹤巢轻。",
            "阁北长河气，窗东一桧声。",
            "诗言与禅味，语默此皆清。"
        ],
        "notes": "",
        "id": "e5d2256e99d7452e2a5df09d9bcb7640"
    },
    {
        "author": "喻凫",
        "dynasty": "唐",
        "type": "诗",
        "rhythmic": "",
        "title": "游云际寺",
        "preface": "",
        "paragraphs": [
            "涧壑吼风雷，香门绝顶开。",
            "阁寒僧不下，钟定虎常来。",
            "鸟啄林稍菓，鼯跳竹里苔。",
            "心源无一事，尘界拟休回。"
        ],
        "notes": "",
        "id": "30849e4d8d4b97177a9b23603f0c4928"
    },
    {
        "author": "喻凫",
        "dynasty": "唐",
        "type": "诗",
        "rhythmic": "",
        "title": "题翠微寺",
        "preface": "",
        "paragraphs": [
            "沿溪又涉巅，始喜入前轩。",
            "钟度鸟沈壑，殿扃云湿幡。",
            "凉泉堕众石，古木彻疎猨。",
            "月上僧阶近，斯游岂易言。"
        ],
        "notes": "",
        "id": "3f86317812c59baedcafd2abf6af0016"
    },
    {
        "author": "喻凫",
        "dynasty": "唐",
        "type": "诗",
        "rhythmic": "",
        "title": "广德官舍二松",
        "preface": "",
        "paragraphs": [
            "杨公休簿领，二木日坚牢。",
            "直甚彰吾节，清终庇尔曹。",
            "幽阴月里细，冷树雪中高。",
            "谁见干霄后，枝飘白鹤毛。"
        ],
        "notes": "",
        "id": "2788b2eaab36352e25f164e7cb63ea7a"
    },
    {
        "author": "喻凫",
        "dynasty": "唐",
        "type": "诗",
        "rhythmic": "",
        "title": "浴马",
        "preface": "",
        "paragraphs": [
            "解控复收鞭，长津动细涟。",
            "空蹄沈绿玉，阔臆没连钱。",
            "沫漩桥声下，嘶盘柳影边。",
            "常闻畯龙性，固与白波便。"
        ],
        "notes": "",
        "id": "9b731d5547a153f0b14971b4f0135e48"
    },
    {
        "author": "喻凫",
        "dynasty": "唐",
        "type": "诗",
        "rhythmic": "",
        "title": "和段学士南亭春日对雨",
        "preface": "",
        "paragraphs": [
            "晨飞晚未休，兰阁客吟愁。",
            "萧飒柳边挂，萦纡花底流。",
            "声繁乍离籁，洒急不成沤。",
            "经夕江湖思，烟波一钓舟。"
        ],
        "notes": "",
        "id": "f0327e7cbb745471d0069133ae7e9406"
    },
    {
        "author": "喻凫",
        "dynasty": "唐",
        "type": "诗",
        "rhythmic": "",
        "title": "书怀",
        "preface": "",
        "paragraphs": [
            "秖是守琴书，僧中独寓居。",
            "心唯务鹤静，分合与名疎。",
            "暮雨啼螀次，凉风落木初。",
            "家山太湖渌，归去复何如。"
        ],
        "notes": "",
        "id": "7a749bf86d0c33b3ef445d40559971b1"
    },
    {
        "author": "喻凫",
        "dynasty": "唐",
        "type": "诗",
        "rhythmic": "",
        "title": "一公房",
        "preface": "",
        "paragraphs": [
            "幽深谁掩关，清净自多闲。",
            "一雨收众木，孤云生远山。",
            "花萎绿苔上，鸽乳翠楼间。",
            "岚霭燃香夕，容听半偈还。"
        ],
        "notes": "",
        "id": "85eebd7520d11888b2715ed3dd845437"
    },
    {
        "author": "喻凫",
        "dynasty": "唐",
        "type": "诗",
        "rhythmic": "",
        "title": "晚次临泾",
        "preface": "",
        "paragraphs": [
            "路入犬羊群，城寒雉堞曛。",
            "居人秖尚武，过客谩投文。",
            "马怯奔浑水，雕沈莽苍云。",
            "沙田积蒿艾，竟夕见烧焚。"
        ],
        "notes": "",
        "id": "ce8662d438291bd7bb4f47ea6737dea6"
    },
    {
        "author": "喻凫",
        "dynasty": "唐",
        "type": "诗",
        "rhythmic": "",
        "title": "王母祠前写望",
        "preface": "",
        "paragraphs": [
            "云霞千古事，桃李旧花颜。",
            "芳信沈青鸟，空祠掩暮山。",
            "香传一座暗，柳匝万家闲。",
            "那复伤神所，河昏落日间。"
        ],
        "notes": "",
        "id": "0387590a8196654b6128f6a1eb5119e4"
    },
    {
        "author": "喻凫",
        "dynasty": "唐",
        "type": "诗",
        "rhythmic": "",
        "title": "游暖泉精舍",
        "preface": "",
        "paragraphs": [
            "坞木殿前空，山河泽国同。",
            "鸟闲沙影上，泉落树阴中。",
            "缆舸蒲花水，萦幡柳絮风。",
            "翛然方寸地，何事更悲蓬。"
        ],
        "notes": "",
        "id": "52c5d8647dfa40cdbfca1b80f7b19b5c"
    },
    {
        "author": "喻凫",
        "dynasty": "唐",
        "type": "诗",
        "rhythmic": "",
        "title": "怀乡",
        "preface": "",
        "paragraphs": [
            "秋风江上家，钓艇泊芦花。",
            "断岸绿杨荫，疎篱红槿遮。",
            "鼍鸣积雨窟，鹤步夕阳沙。",
            "抱疾僧窗夜，归心过月斜。"
        ],
        "notes": "",
        "id": "b0fda334d72ea00e06122ee822a2f025"
    },
    {
        "author": "喻凫",
        "dynasty": "唐",
        "type": "诗",
        "rhythmic": "",
        "title": "岫禅师南溪兰若",
        "preface": "",
        "paragraphs": [
            "锡影配瓶光，孤溪照草堂。",
            "水悬青石磴，钟动白云床。",
            "树色含残雨，河流带夕阳。",
            "唯应无月夜，瞑目见他方。"
        ],
        "notes": "",
        "id": "32f3bb52bb6de8bc6815a3839f1eb6e0"
    },
    {
        "author": "喻凫",
        "dynasty": "唐",
        "type": "诗",
        "rhythmic": "",
        "title": "龙翔寺寄李频",
        "preface": "",
        "paragraphs": [
            "钟声南北寺，不道往来遥。",
            "人事因循过，时光荏苒销。",
            "悬灯洒砌雨，上阁遶云雕。",
            "即是洲中柳，嘶蝉急暮条。"
        ],
        "notes": "",
        "id": "b7bf6523c6eee6e20578e1106efe0f70"
    },
    {
        "author": "喻凫",
        "dynasty": "唐",
        "type": "诗",
        "rhythmic": "",
        "title": "送武瑴之邠宁",
        "preface": "",
        "paragraphs": [
            "戍路少人踪，边烟澹复浓。",
            "诗宁写别恨，酒不上离容。",
            "燕拂沙河柳，鵶高石窟钟。",
            "悠然一暌阻，山叠虏云重。"
        ],
        "notes": "",
        "id": "7bc5b12d4429367dcfce4f5917f7c983"
    },
    {
        "author": "喻凫",
        "dynasty": "唐",
        "type": "诗",
        "rhythmic": "",
        "title": "夏日题岫禅师房",
        "preface": "",
        "paragraphs": [
            "朝朝声磬罢，童子扫藤阴。",
            "花过少游客，日长无事心。",
            "回山闭院直，落水下桥深。",
            "安得开方便，容身老此林。"
        ],
        "notes": "",
        "id": "14869f7728e49419f13368e7ea20beea"
    },
    {
        "author": "喻凫",
        "dynasty": "唐",
        "type": "诗",
        "rhythmic": "",
        "title": "夏日因怀阳羡旧游寄裴书记",
        "preface": "",
        "paragraphs": [
            "落日太湖西，波涵万象低。",
            "藕花熏浦溆，菱蔓匿凫鹥。",
            "树及长桥尽，滩回七里迷。",
            "还应坐筹暇，时一梦荆溪。"
        ],
        "notes": "",
        "id": "42cc7ea4c1be7b73bfa93873c5ff2b33"
    },
    {
        "author": "喻凫",
        "dynasty": "唐",
        "type": "诗",
        "rhythmic": "",
        "title": "呈薛博士",
        "preface": "",
        "paragraphs": [
            "辛勤长在学，一室少曾开。",
            "时忆暮山寺，独登衰草台。",
            "名期五字立，迹媿九年来。",
            "此意今聊写，还希君子哀。"
        ],
        "notes": "",
        "id": "93e17c538efb60ae09bda9d0a317d2ac"
    },
    {
        "author": "喻凫",
        "dynasty": "唐",
        "type": "诗",
        "rhythmic": "",
        "title": "即事",
        "preface": "",
        "paragraphs": [
            "抱杖立溪口，迎秋看塞门。",
            "连山互苍翠，二水各清浑。",
            "笛发孤烟戍，鵶归夕照村。",
            "萋萋芳草色，终是忆王孙。"
        ],
        "notes": "",
        "id": "3506a9d36183d078e1f57276c2ca8e0a"
    },
    {
        "author": "喻凫",
        "dynasty": "唐",
        "type": "诗",
        "rhythmic": "",
        "title": "龙翔寺阁夜怀渭南张少府",
        "preface": "",
        "paragraphs": [
            "春城带病别，秋塞见除书。",
            "况是神仙吏，仍非尘土居。",
            "河风吹鸟迥，岳雨滴桐疎。",
            "坐阁驰思夕，沙东凉月虚。"
        ],
        "notes": "",
        "id": "806dbbcb43051fd5319012851128a5aa"
    },
    {
        "author": "喻凫",
        "dynasty": "唐",
        "type": "诗",
        "rhythmic": "",
        "title": "夏日龙翔寺居即事寄崔侍御",
        "preface": "",
        "paragraphs": [
            "古刹一幡斜，吹门水过沙。",
            "数声钟里饭，双影树间茶。",
            "落日穷荒雨，微风古堑花。",
            "何当戴豸客，复此问生涯。"
        ],
        "notes": "",
        "id": "feef463a8475f105af3bc7604fa3271a"
    },
    {
        "author": "喻凫",
        "dynasty": "唐",
        "type": "诗",
        "rhythmic": "",
        "title": "龙翔寺居喜胡权见访因宿",
        "preface": "",
        "paragraphs": [
            "林栖无异欢，煮茗就花栏。",
            "雀啅北冈晓，僧开西阁寒。",
            "冲桥二水急，扣月一钟残。",
            "明发还分手，徒悲行路难。"
        ],
        "notes": "",
        "id": "3e1d4a5b446901782d7d698d88af6a7a"
    },
    {
        "author": "喻凫",
        "dynasty": "唐",
        "type": "诗",
        "rhythmic": "",
        "title": "宿石窟寺",
        "preface": "",
        "paragraphs": [
            "一刹古冈南，孤钟撼夕岚。",
            "客闲明月阁，僧闭白云庵。",
            "野鹤立枯枿，天龙吟净潭。",
            "因知不生理，合自此中探。"
        ],
        "notes": "",
        "id": "64ecd8cddcb16c35a6f096add264ef69"
    },
    {
        "author": "喻凫",
        "dynasty": "唐",
        "type": "诗",
        "rhythmic": "",
        "title": "夏日龙翔寺寄张侍御",
        "preface": "",
        "paragraphs": [
            "沙西林杪寺，殿倚石棱开。",
            "晓月僧汲井，残阳钟殷台。",
            "河冲绿野去，鸟背白云来。",
            "日夕唯增思，京关未想回。"
        ],
        "notes": "",
        "id": "de2d9ea5cf5c040772837f3add077b5a"
    },
    {
        "author": "喻凫",
        "dynasty": "唐",
        "type": "诗",
        "rhythmic": "",
        "title": "秋日将归长安留别王尚书",
        "preface": "",
        "paragraphs": [
            "朔漠正秋霖，西风传夕砧。",
            "沧洲未归迹，华髪受恩心。",
            "露色冈莎冷，蝉声坞木深。",
            "清晨𫓧钺内，只献白云吟。"
        ],
        "notes": "",
        "id": "2059ea21acad13a51a1897fdfb28b71e"
    },
    {
        "author": "喻凫",
        "dynasty": "唐",
        "type": "诗",
        "rhythmic": "",
        "title": "龙翔寺言怀",
        "preface": "",
        "paragraphs": [
            "眠云喜道存，读易过朝昏。",
            "乔木青连郭，长河白泻门。",
            "钟沈残月坞，鸟去夕阳村。",
            "搜此成闲句，期逢作者论。"
        ],
        "notes": "",
        "id": "e16a1de6c3b1c84841b8a14d1cf00fd6"
    },
    {
        "author": "喻凫",
        "dynasty": "唐",
        "type": "诗",
        "rhythmic": "",
        "title": "龙翔寺居夏日寄献王尚书",
        "preface": "",
        "paragraphs": [
            "那期高斾下，得遇重臣知。",
            "泉石容居止，风沙免路岐。",
            "河兼落下望，句入大荒思。",
            "无复愁烦暑，回山翠阁危。"
        ],
        "notes": "",
        "id": "d18f1ff1a65d5bd95773316503967833"
    },
    {
        "author": "喻凫",
        "dynasty": "唐",
        "type": "诗",
        "rhythmic": "",
        "title": "题弘济寺不出院僧",
        "preface": "",
        "paragraphs": [
            "楚鞋应此世，祇遶砌苔休。",
            "色相栽花视，身心坐石修。",
            "声寒通节院，城黑见烽楼。",
            "欲取闲云并，闲云有去留。"
        ],
        "notes": "",
        "id": "3e9650f67ced61bd3bd61533caf067ec"
    },
    {
        "author": "喻凫",
        "dynasty": "唐",
        "type": "诗",
        "rhythmic": "",
        "title": "寄刘录事",
        "preface": "",
        "paragraphs": [
            "城西青岛寺，累夏漱寒泉。",
            "今在提纲所，应难扫石眠。",
            "风沙榆塞迥，波浪橘洲偏。",
            "重整潇湘棹，心期更几年。"
        ],
        "notes": "",
        "id": "582a9489258ecf8c0028c380fad3645d"
    },
    {
        "author": "喻凫",
        "dynasty": "唐",
        "type": "诗",
        "rhythmic": "",
        "title": "酬王檀见寄",
        "preface": "",
        "paragraphs": [
            "驰心栖杳冥，何物比清冷。",
            "夜月照巫峡，秋风吹洞庭。",
            "酬难尘鬓皓，坐久壁灯青。",
            "竟晚苍山咏，乔枝有鹤听。"
        ],
        "notes": "",
        "id": "2fac6b93ac9a49f3ace1f08f4cd07508"
    },
    {
        "author": "喻凫",
        "dynasty": "唐",
        "type": "诗",
        "rhythmic": "",
        "title": "寺居秋日对雨有怀",
        "preface": "",
        "paragraphs": [
            "修修复雭雭，黄叶此时飞。",
            "隐几客吟断，邻房僧话稀。",
            "鸽寒栖树定，萤湿在窗微。",
            "即事潇湘渚，渔翁披草衣。"
        ],
        "notes": "",
        "id": "ab9726e88c3dfe89abf320ea553adcfb"
    },
    {
        "author": "喻凫",
        "dynasty": "唐",
        "type": "诗",
        "rhythmic": "",
        "title": "答刘录事夜月怀湘西友人见寄",
        "preface": "",
        "paragraphs": [
            "相逢仍朔漠，相问即波涛。",
            "江思苇花折，笛声关月高。",
            "簿书君阅倦，章句我吟劳。",
            "竟夕空凭阁，长河漴石壕。"
        ],
        "notes": "",
        "id": "f7b2dfe23880fc77161f1e547fdeb4dc"
    },
    {
        "author": "喻凫",
        "dynasty": "唐",
        "type": "诗",
        "rhythmic": "",
        "title": "上高侍御",
        "preface": "",
        "paragraphs": [
            "旧隐白云峰，生涯落叶同。",
            "关河一栖旅，杨柳十东风。",
            "迹处龙钟内，声居汩没中。",
            "酬恩若有地，宁止杀微躬。"
        ],
        "notes": "",
        "id": "b7780b4c86cb962a16567996c6536018"
    },
    {
        "author": "喻凫",
        "dynasty": "唐",
        "type": "诗",
        "rhythmic": "",
        "title": "冬日寄友人",
        "preface": "",
        "paragraphs": [
            "空为梁甫吟，谁竟是知音。",
            "风雪坐闲夜，乡园来旧心。",
            "沧江孤棹迥，落日一钟深。",
            "君子久忘我，此诚甘自沈。"
        ],
        "notes": "",
        "id": "8b6deebb2752d82d6559b0cdd9e52397"
    },
    {
        "author": "喻凫",
        "dynasty": "唐",
        "type": "诗",
        "rhythmic": "",
        "title": "冬夜宿余正字静恭里闲居",
        "preface": "",
        "paragraphs": [
            "每来多便宿，不负白云言。",
            "古木朔风动，寒城疎雪翻。",
            "微灯悬刻漏，旧梦返湘沅。",
            "先是琴边起，知为阁务繁。"
        ],
        "notes": "",
        "id": "ce0c053125348caba4d434e8df499f0a"
    },
    {
        "author": "喻凫",
        "dynasty": "唐",
        "type": "诗",
        "rhythmic": "",
        "title": "得子姪书",
        "preface": "",
        "paragraphs": [
            "远书来阮巷，阙下见江东。",
            "不得经史力，枉抛耕稼功。",
            "鴈天霞脚雨，渔夜苇条风。",
            "无复琴桮兴，开怀向尔同。"
        ],
        "notes": "",
        "id": "00ff75dd3eda92a7cbe5eefd0939c2c8"
    },
    {
        "author": "喻凫",
        "dynasty": "唐",
        "type": "诗",
        "rhythmic": "",
        "title": "献知己",
        "preface": "",
        "paragraphs": [
            "亦忝受恩身，当殊投刺新。",
            "竟蒙分玉石，终不离埃尘。",
            "大谷非无暖，幽枝自未春。",
            "昏昏过朝夕，应念苦吟人。"
        ],
        "notes": "",
        "id": "831edb51bf582030e53ab93c6cdc3bae"
    },
    {
        "author": "喻凫",
        "dynasty": "唐",
        "type": "诗",
        "rhythmic": "",
        "title": "赠张𣸣处士",
        "preface": "",
        "paragraphs": [
            "露白覆棋宵，林青读易朝。",
            "道高天子问，名重四方招。",
            "许鹤归华顶，期僧过石桥。",
            "虽然在京国，心迹自逍遥。"
        ],
        "notes": "",
        "id": "9c3c4ca13425a92581c8523592e9b757"
    },
    {
        "author": "喻凫",
        "dynasty": "唐",
        "type": "诗",
        "rhythmic": "",
        "title": "早秋寺居酬张侍御六韵见寄",
        "preface": "",
        "paragraphs": [
            "六十上清冥，晓缄东越藤。",
            "山光紫衣陟，寺影白云凝。",
            "湿叶起寒鸟，深林惊古僧。",
            "微风窗静展，细雨阁吟登。",
            "清韵岳磬远，佳音湖水澄。",
            "却思前所献，何以豸冠称。"
        ],
        "notes": "",
        "id": "c12eb2f8170eb82d1edf501ba11932f6"
    },
    {
        "author": "喻凫",
        "dynasty": "唐",
        "type": "诗",
        "rhythmic": "",
        "title": "和段学士对雪",
        "preface": "",
        "paragraphs": [
            "盈尺知丰稔，开窗对酒壶。",
            "飘当大野匝，洒到急流无。",
            "密际西风尽，凝间朔气扶。",
            "干摧鸟栖枿，冷射夜残罏。",
            "赞月澄斜汉，兼沙搅北湖。",
            "慙于郢客坐，一此调巴歈。"
        ],
        "notes": "",
        "id": "031e4bf9923047f5e8a7af12a6754bec"
    },
    {
        "author": "喻凫",
        "dynasty": "唐",
        "type": "诗",
        "rhythmic": "",
        "title": "监试夜雨滴空堦",
        "preface": "",
        "paragraphs": [
            "霎霎复凄凄，飘松又洒槐。",
            "气蒙蛛网槛，声叠藓花堦。",
            "古壁青灯动，深庭湿叶埋。",
            "徐垂旧夗瓦，竞历小茅斋。",
            "冷与阴虫间，清将玉漏谐。",
            "病身唯展转，谁见此时怀。"
        ],
        "notes": "",
        "id": "c2405972f083203f16f7dc01d2987d52"
    },
    {
        "author": "喻凫",
        "dynasty": "唐",
        "type": "诗",
        "rhythmic": "",
        "title": "春雨如膏",
        "preface": "",
        "paragraphs": [
            "幂幂敛轻尘，蒙蒙湿野春。",
            "细光添柳重，幽点溅花匀。",
            "惨淡游丝景，阴沈落絮辰。",
            "回低飞蝶翅，寒滴语禽身。",
            "洒岳摧余雪，吹江叠远苹。",
            "东城与西陌，晴后趣何新。"
        ],
        "notes": "",
        "id": "decd4c03eddbdc1c26828a374fc68a80"
    },
    {
        "author": "喻凫",
        "dynasty": "唐",
        "type": "诗",
        "rhythmic": "",
        "title": "送友人南中访旧知",
        "preface": "",
        "paragraphs": [
            "春尽大方游，思君便白头。",
            "地蒸川有毒，天暖树无秋。",
            "水急三巴险，猨分五岭愁。",
            "为缘知己分，南国必淹留。"
        ],
        "notes": "",
        "id": "e9b85de3a408d9c2a7324db6962e1cc3"
    },
    {
        "author": "喻凫",
        "dynasty": "唐",
        "type": "诗",
        "rhythmic": "",
        "title": "玄都观李尊师",
        "preface": "",
        "paragraphs": [
            "藓帻翠髯公，存思古观空。",
            "晓坛柽叶露，晴圃柳花风。",
            "寿已将椿并，碁难见局终。",
            "何当与高鹤，飞去海光中。"
        ],
        "notes": "",
        "id": "36e3eef049c1ea767c58086c10ad2bea"
    },
    {
        "author": "喻凫",
        "dynasty": "唐",
        "type": "诗",
        "rhythmic": "",
        "title": "送石贲归吴兴",
        "preface": "",
        "paragraphs": [
            "同志幸同年，高堂君独还。",
            "齐荣恩未报，共隐事皆闲。",
            "访寺临河岸，开楼见海山。",
            "洛中推二陆，莫久恋乡关。"
        ],
        "notes": "",
        "id": "0dfe8164d9c2396c698a4d33056f19b5"
    },
    {
        "author": "喻凫",
        "dynasty": "唐",
        "type": "诗",
        "rhythmic": "",
        "title": "感遇",
        "preface": "",
        "paragraphs": [
            "江乡十年别，京国累日同。",
            "在客几多事，俱付酒杯中。"
        ],
        "notes": "",
        "id": "b078691b81a9866f96a049e897cafba3"
    },
    {
        "author": "喻凫",
        "dynasty": "唐",
        "type": "诗",
        "rhythmic": "",
        "title": "晚思",
        "preface": "",
        "paragraphs": [
            "鹤下紫阁云，沈沈翠微雨。",
            "独坐正无言，孤庄一声杵。"
        ],
        "notes": "",
        "id": "d51509c26a664cbabf38ab4441fbbc55"
    },
    {
        "author": "喻凫",
        "dynasty": "唐",
        "type": "诗",
        "rhythmic": "",
        "title": "赠空禅师",
        "preface": "",
        "paragraphs": [
            "虎见修行久，松知夏腊高。",
            "寒堂坐风雨，瞑目尚波涛。"
        ],
        "notes": "",
        "id": "a928cff26984cead221ec137568ad668"
    },
    {
        "author": "喻凫",
        "dynasty": "唐",
        "type": "诗",
        "rhythmic": "",
        "title": "西山寒日逢韦侍御",
        "preface": "",
        "paragraphs": [
            "獬豸霜中貌，龙钟病后颜。",
            "惨伤此身事，风雪动江山。"
        ],
        "notes": "",
        "id": "37be35d378e44d713afaa726613d3799"
    },
    {
        "author": "喻凫",
        "dynasty": "唐",
        "type": "诗",
        "rhythmic": "",
        "title": "题禅院",
        "preface": "",
        "paragraphs": [
            "无花地亦香，有鹤松多直。",
            "向此奚必孤，山僧尽相识。"
        ],
        "notes": "",
        "id": "42da280f62dd02270264cd0be15b9e21"
    },
    {
        "author": "喻凫",
        "dynasty": "唐",
        "type": "诗",
        "rhythmic": "",
        "title": "惊秋",
        "preface": "",
        "paragraphs": [
            "莺啭才间关，蝉鸣旋萧屑。",
            "如何两鬓毛，不作千枝雪。"
        ],
        "notes": "",
        "id": "ca8e94ada5f33cc8d1bfb0f18b3e5898"
    },
    {
        "author": "喻凫",
        "dynasty": "唐",
        "type": "诗",
        "rhythmic": "",
        "title": "经刘校书墓",
        "preface": "",
        "paragraphs": [
            "远冢松回曲渚风，一官闻是校书终。",
            "霜情月思今何在，零落人间策子中。"
        ],
        "notes": "",
        "id": "e38f438bdc7979a176441527e65f8534"
    },
    {
        "author": "喻凫",
        "dynasty": "唐",
        "type": "诗",
        "rhythmic": "",
        "title": "蒋处士宅喜闲公至",
        "preface": "",
        "paragraphs": [
            "绝杯夏别螺江渡，单钵春过处士斋。",
            "尝茗议空经不夜，照花明月影侵堦。"
        ],
        "notes": "",
        "id": "108d47ca6837ec6711270267c0b4fc02"
    },
    {
        "author": "喻凫",
        "dynasty": "唐",
        "type": "诗",
        "rhythmic": "",
        "title": "绝句",
        "preface": "",
        "paragraphs": [
            "银地无尘金菊开，紫棃红枣堕莓苔。",
            "一泓秋水一轮月，今夜故人来不来。"
        ],
        "notes": "",
        "id": "affdf02a6b91b17ff9fda5f1294e672f"
    },
    {
        "author": "喻凫",
        "dynasty": "唐",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "颜凋明镜觉，思苦白云知。",
            "沧洲迷钓隐，紫阁负僧期。"
        ],
        "notes": "",
        "id": "4e2892fb72bbeefe7cd33d496d6ccfca"
    },
    {
        "author": "喻凫",
        "dynasty": "唐",
        "type": "诗",
        "rhythmic": "",
        "title": "樊川寒食",
        "preface": "",
        "paragraphs": [
            "新松□绿草，古柏翳黄沙。",
            "珮珂客惊鸟，绮罗人间花。",
            "蹙尘南北马，碾石去来车。",
            "川晚悲风动，坟前碎纸斜。"
        ],
        "notes": "",
        "id": "06c81f4b60da6d72d16554362ea0523d"
    },
    {
        "author": "喻凫",
        "dynasty": "唐",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "虹横布水台南雨，鴈返炉峰顶北霞。",
            "闲卧东风灯渐晓，溪南花气雨中来。",
            "一别山阴诗酒客，水风花片梦兰亭。"
        ],
        "notes": "",
        "id": "ad6da2de7330071342f69577fb5fa44a"
    },
    {
        "author": "喻凫",
        "dynasty": "唐",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "煮雪问茶味，当风看鴈门。",
            "（宋高似孙《纬略》卷七）。"
        ],
        "notes": "",
        "id": "4962a88ac4c0da25974cc58f1acdfb5a"
    },
    {
        "author": "喻凫",
        "dynasty": "唐",
        "type": "诗",
        "rhythmic": "",
        "title": "春寒夜宿先天寺无可上人房",
        "preface": "",
        "paragraphs": [
            "双扉桧下开，寄宿石莓苔。",
            "{墙左为阝}北香风动，城寒散雪来。",
            "收棋想云梦，罢茗议天台。",
            "同忆前年腊，师初白阁回。",
            "（见《四库珍本初集》本宋李庚《天台前集》卷七）（按：《全唐诗》卷六四九收此诗为方干作，文字略异。",
            "今考方干年辈晚于无可，喻凫则与无可年次相当。",
            "据诗意，似以喻作为近是。",
            "）。"
        ],
        "notes": "",
        "id": "fe561bc2189d33322849a3d2e3fc3f1a"
    }
]