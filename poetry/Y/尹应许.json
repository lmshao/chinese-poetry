[
    {
        "author": "尹应许",
        "dynasty": "宋",
        "type": "诗",
        "rhythmic": "",
        "title": "挽陆君实  其一",
        "preface": "",
        "paragraphs": [
            "谁使权奸酿祸深，末流无复救危枰。",
            "君臣霄壤难同死，社稷丘墟可再生。",
            "叔宝井中空大辱，鲁连海上特虚名。",
            "一家骨肉俱鱼腹，留得丹心万古明。"
        ],
        "notes": "",
        "id": "446e7f1326f8c8f44b790766ac25b3d7"
    },
    {
        "author": "尹应许",
        "dynasty": "宋",
        "type": "诗",
        "rhythmic": "",
        "title": "挽陆君实  其二",
        "preface": "",
        "paragraphs": [
            "古今忠义独斯人，危在须臾见益真。",
            "身不远亡忧丧节，君非同逝虑蒙尘。",
            "平时谁执朝廷柄，末路方知社稷臣。",
            "楚些欲招招不得，沧溟南望浩无津。"
        ],
        "notes": "",
        "id": "5ccc83ffa719976c50ded89ea403055f"
    }
]