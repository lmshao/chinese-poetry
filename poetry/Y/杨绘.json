[
    {
        "author": "杨绘",
        "dynasty": "宋",
        "type": "诗",
        "rhythmic": "",
        "title": "游春",
        "preface": "",
        "paragraphs": [
            "倾城追逐艳阳天，上巳清明节序连。",
            "桃李光阴足骀荡，湖山风月更鲜妍。",
            "谷中答响飘新曲，波底妆光飏彩船。",
            "迟日未西人已醉，绿杨柔弱舞秋千。"
        ],
        "notes": "",
        "id": "95aa0b6f60d6d96633e03204b5c91595"
    },
    {
        "author": "杨绘",
        "dynasty": "宋",
        "type": "诗",
        "rhythmic": "",
        "title": "劫权",
        "preface": "",
        "paragraphs": [
            "对敌常观势，临机便得先。",
            "安危心不动，杀活手能专。",
            "勿以欺为行，须知劫是权。",
            "旁人烂柯看，当局是神仙。"
        ],
        "notes": "",
        "id": "7905372bde7083760fa579d47234eeb7"
    },
    {
        "author": "杨绘",
        "dynasty": "宋",
        "type": "诗",
        "rhythmic": "",
        "title": "落花",
        "preface": "",
        "paragraphs": [
            "夜来经雨学啼妆，今日摧红怨夕阳。",
            "已落旋随春水急，强留还怯晚风狂。",
            "应将别恨凭鶑语，更把归期趁蝶忙。",
            "谁谓多情消不得，梦魂犹惜满栏香。"
        ],
        "notes": "",
        "id": "70d15c036acdaf92648aef5c555c2ff1"
    },
    {
        "author": "杨绘",
        "dynasty": "宋",
        "type": "诗",
        "rhythmic": "",
        "title": "荷花借字诗",
        "preface": "",
        "paragraphs": [
            "香艳怜渠好，无端杂芰窠。",
            "向来因藕断，特地见丝多。",
            "实有终成的，露摇争奈何。",
            "深房莲底味，心里苦相和。"
        ],
        "notes": "",
        "id": "8d43cbe41461d6cb5bc6931389939d86"
    },
    {
        "author": "杨绘",
        "dynasty": "宋",
        "type": "诗",
        "rhythmic": "",
        "title": "诗寄东坡",
        "preface": "",
        "paragraphs": [
            "仙舟游漾霅溪风，三奏琵琶一舰红。",
            "闻望喜传新政异，梦魂犹忆旧欢同。",
            "二南籍里知谁在，六客堂中已半空。",
            "细问人间为宰相，争如愿住水晶宫。"
        ],
        "notes": "",
        "id": "7ef53756cd256b171d9dceff3da9b15e"
    },
    {
        "author": "杨绘",
        "dynasty": "宋",
        "type": "诗",
        "rhythmic": "",
        "title": "中秋月",
        "preface": "",
        "paragraphs": [
            "素月玉寒空，乾坤灏气通。",
            "光华一夕满，节候九秋中。",
            "万里天衢峻，四方人望同。",
            "妖邪无处匿，方显照临功。"
        ],
        "notes": "",
        "id": "9b7562df89b613123cac863ed23496ec"
    },
    {
        "author": "杨绘",
        "dynasty": "宋",
        "type": "诗",
        "rhythmic": "",
        "title": "凌霄花",
        "preface": "",
        "paragraphs": [
            "直饶枝干凌霄去，犹有根原与地平。",
            "不道花依他树发，强攀红日鬭鲜明。"
        ],
        "notes": "",
        "id": "5cdbd9c0499a226b087fdf06dcd6a5b8"
    },
    {
        "author": "杨绘",
        "dynasty": "宋",
        "type": "诗",
        "rhythmic": "",
        "title": "柳花",
        "preface": "",
        "paragraphs": [
            "春光未老杨花飞，游子此情伤别离。",
            "扳折杨柳赠离别，骎骎匹马归何时。"
        ],
        "notes": "",
        "id": "ff2b940231fec0cf9fe7f705a3672a5a"
    },
    {
        "author": "杨绘",
        "dynasty": "宋",
        "type": "诗",
        "rhythmic": "",
        "title": "送淳用长老归邛州",
        "preface": "",
        "paragraphs": [
            "曾扣禅扉喜接陪，师将境物谕轮回。",
            "灯笼不灭心中火，香印空残死后灰。",
            "绵邑难留真锡驻，临邛还庆法堂开。",
            "临邛绵邑何分别，无去无来无去来。"
        ],
        "notes": "",
        "id": "4afdfab412da8d3f88fc548578a8f799"
    },
    {
        "author": "杨绘",
        "dynasty": "宋",
        "type": "诗",
        "rhythmic": "",
        "title": "寿山",
        "preface": "",
        "paragraphs": [
            "寿山北耸侵隋碧，涢水南流接汉清。",
            "宋玉阳台犹暮雨，子虚梦泽半春耕。"
        ],
        "notes": "",
        "id": "2090642c3455416abd66224c8c1b5bc0"
    },
    {
        "author": "杨绘",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "高骖黄鹤望天飞，千载谁能继费祎。"
        ],
        "notes": "",
        "id": "fbe5dc1f4afe867d44ae489feb134f17"
    },
    {
        "author": "杨绘",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "源有雌雄分碧白。"
        ],
        "notes": "",
        "id": "58450d1ae2c84c592a1d2cdb398510e9"
    },
    {
        "author": "杨绘",
        "dynasty": "宋",
        "type": "诗",
        "rhythmic": "",
        "title": "句  其三",
        "preface": "",
        "paragraphs": [
            "清香旧已亲陶令，红艳新能惑阮郎。"
        ],
        "notes": "",
        "id": "223f78c6822f4695e58c882874a48f16"
    },
    {
        "author": "杨绘",
        "dynasty": "宋",
        "type": "诗",
        "rhythmic": "",
        "title": "句  其四",
        "preface": "",
        "paragraphs": [
            "何必口辞山简醉，但教心似屈原醒。"
        ],
        "notes": "",
        "id": "a342b0dad88ed6d1ad23ddd2f2504774"
    },
    {
        "author": "杨绘",
        "dynasty": "宋",
        "type": "诗",
        "rhythmic": "",
        "title": "句  其五",
        "preface": "",
        "paragraphs": [
            "烂紫妖红色尽卑。"
        ],
        "notes": "",
        "id": "7e852f8d97666f0ac0e862415a107b12"
    },
    {
        "author": "杨绘",
        "dynasty": "宋",
        "type": "诗",
        "rhythmic": "",
        "title": "句  其六",
        "preface": "",
        "paragraphs": [
            "高唐神女兰供泽，姑射仙人雪莹肌。"
        ],
        "notes": "",
        "id": "38611127c2aca98b234c15d6449c0598"
    },
    {
        "author": "杨绘",
        "dynasty": "宋",
        "type": "诗",
        "rhythmic": "",
        "title": "句  其七",
        "preface": "",
        "paragraphs": [
            "朱栏明绿水，古柳照斜阳。"
        ],
        "notes": "",
        "id": "457f8e6530d69437d19fa269deab1cb5"
    }
]