[
    {
        "author": "尹懋",
        "dynasty": "唐",
        "type": "诗",
        "rhythmic": "",
        "title": "奉陪张燕公登南楼",
        "preface": "",
        "paragraphs": [
            "君子每垂眷，江山共流眄。",
            "水远林外明，岩近雾中见。",
            "终日西北望，何处是京县。",
            "屡登高春台，徒使泪如霰。"
        ],
        "notes": "",
        "id": "791991c5a11116a2dd8eb49eb9b39291"
    },
    {
        "author": "尹懋",
        "dynasty": "唐",
        "type": "诗",
        "rhythmic": "",
        "title": "秋夜陪张丞相赵侍御游㴩湖二首 一",
        "preface": "",
        "paragraphs": [
            "熊轼巴陵地，鹢舟湘水浔。",
            "江山与势远，泉石自幽深。",
            "杳霭入天壑，冥茫见道心。",
            "超然无俗事，清宴有空林。"
        ],
        "notes": "",
        "id": "76c5ceaf5e2a6883a3588accfa391c20"
    },
    {
        "author": "尹懋",
        "dynasty": "唐",
        "type": "诗",
        "rhythmic": "",
        "title": "秋夜陪张丞相赵侍御游㴩湖二首 二",
        "preface": "",
        "paragraphs": [
            "江上饶奇山，巑罗云水间。",
            "风和树色杂，苔古石文斑。",
            "巴俗将千溠，㴩湖凡几湾。",
            "嬉游竟不尽，乘月泛舟还。"
        ],
        "notes": "",
        "id": "6c3130634266d47aed3cc5ae5346675c"
    },
    {
        "author": "尹懋",
        "dynasty": "唐",
        "type": "诗",
        "rhythmic": "",
        "title": "同燕公泛洞庭",
        "preface": "",
        "paragraphs": [
            "风光淅淅草中飘，日彩荧荧水上摇。",
            "幸奏潇湘云壑意，山旁容与动仙桡。"
        ],
        "notes": "",
        "id": "6ecb39591a8bdf075b228c6bcc1d381d"
    }
]