[
    {
        "author": "杨于陵",
        "dynasty": "唐",
        "type": "诗",
        "rhythmic": "",
        "title": "和权载之离合诗",
        "preface": "",
        "paragraphs": [
            "校德尽珪璋，才臣时所扬。",
            "放情寄文律，方茂经邦术。",
            "王猷符发挥，十载契心期。",
            "昼游有嘉话，书法无隐辞。",
            "信兹酧和美，言与芝兰比。",
            "昨来恣吟绎，日觉祛蒙鄙。"
        ],
        "notes": "",
        "id": "6a31a5f9db8f660e513246eabfb47076"
    },
    {
        "author": "杨于陵",
        "dynasty": "唐",
        "type": "诗",
        "rhythmic": "",
        "title": "郡斋有紫薇双本自朱明接于徂暑其花芳馥数旬犹茂庭宇之内逈无其伦予嘉其美而能久因诗纪述",
        "preface": "",
        "paragraphs": [
            "晏朝受明命，继夏走天衢。",
            "逮兹三伏候，息驾万里途。",
            "省躬既跼蹐，结思多烦纡。",
            "簿领幸无事，宴休谁与娱。",
            "内斋有嘉树，双植分庭隅。",
            "绿叶下成幄，紫花纷若铺。",
            "摛霞晚舒艳，凝露朝垂珠。",
            "炎沴昼方铄，幽姿闲且都。",
            "夭桃固难匹，芍药宁为徒。",
            "懿此时节久，讵同光景驱。",
            "陶甄试一致，品汇乃散殊。",
            "濯质非受彩，无心那夺朱。",
            "粤予负羁絷，留赏益踟蹰。",
            "通夕靡云倦，西南山月孤。"
        ],
        "notes": "",
        "id": "c298ee67d725cc5d12865bc895f663f9"
    },
    {
        "author": "杨于陵",
        "dynasty": "唐",
        "type": "诗",
        "rhythmic": "",
        "title": "赠毛仙翁",
        "preface": "",
        "paragraphs": [
            "先生赤松侣，混俗游人间。",
            "昆阆无穷路，何时下故山。",
            "千年犹孺质，秘术救尘寰。",
            "莫便冲天去，云雷不可攀。"
        ],
        "notes": "",
        "id": "438c4f1c3d71aa27b71e627f2c98c1d3"
    },
    {
        "author": "杨于陵",
        "dynasty": "唐",
        "type": "诗",
        "rhythmic": "",
        "title": "登石伞峰",
        "preface": "",
        "paragraphs": [
            "夙志慕遐峤，偶时叨抚封。",
            "幸兹秋成候，得与心期从。",
            "宛在洲渚外，稍跻林岭重。",
            "紫垣感嘉惠，丹壑畅幽踪。",
            "之子绰有裕，结庐枕前峰。",
            "亭台互亏蔽，物象分轻浓。",
            "玉伞践危石，苔枝栖古松。",
            "登攀逐群彦，息偃慙衰容。",
            "阊阖如可接，灵仙疑暂逢。",
            "海帆去的的，霜雁来噰噰。",
            "赫奕护军重，导迎裨将恭。",
            "回舟迟新月，鼙鼓迎疏钟。",
            "（见《会稽掇英总集》卷四）。"
        ],
        "notes": "",
        "id": "78eb0920c53b00530319469baea85996"
    },
    {
        "author": "杨于陵",
        "dynasty": "唐",
        "type": "诗",
        "rhythmic": "",
        "title": "习家池大堤诗（题拟）",
        "preface": "",
        "paragraphs": [
            "习氏踪谁寄，羊氏道可跻。",
            "（见《舆地纪胜》卷八二《襄阳府》）。"
        ],
        "notes": "",
        "id": "f710e6dca7596ba6d95e72cde4b1770a"
    },
    {
        "author": "杨于陵",
        "dynasty": "唐",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "云歛荆门近，江平岘首低。",
            "（《记纂渊海》卷十二）（按：此二句与前「习氏」二句疑出同一首诗。",
            "）。"
        ],
        "notes": "",
        "id": "821af30f3a373fbf6d536333469a1e95"
    }
]