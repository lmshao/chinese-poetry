[
    {
        "author": "易少夫人",
        "dynasty": "宋",
        "type": "词",
        "rhythmic": "临江仙",
        "title": "",
        "preface": "",
        "paragraphs": [
            "记得高堂同饮散，一标汤罢分携。",
            "绛纱笼影簇行旗。",
            "更残银漏急，天淡玉绳低。",
            "只恐曲终人不见，歌声且为迟迟。",
            "如今车马各东西。",
            "画堂携手处，疑梦又疑非。"
        ],
        "notes": "",
        "id": "a2a6813cfed2e0e8b7ff32cbea3b6a4f"
    },
    {
        "author": "易少夫人",
        "dynasty": "宋",
        "type": "词",
        "rhythmic": "临江仙",
        "title": "",
        "preface": "",
        "paragraphs": [
            "何处甘泉来席上，嫩黄初汤银瓶。",
            "月团尝罢有馀清。",
            "惠山名品在，歌舞暂留停。",
            "欲赏壑源新气味，不应兼进豨苓。",
            "此中端有淡交情。",
            "相如方病酒，一饮骨毛轻。"
        ],
        "notes": "",
        "id": "98e202707f5f19b63b062852187118a2"
    }
]