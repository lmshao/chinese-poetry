[
    {
        "author": "杨朴",
        "dynasty": "宋",
        "type": "诗",
        "rhythmic": "",
        "title": "上陈文惠",
        "preface": "",
        "paragraphs": [
            "昨夜西风烂漫秋，今朝东岸独垂钩。",
            "紫袍不识蓑衣客，曾对君王十二旒。"
        ],
        "notes": "",
        "id": "100e695cc07a1a621543c6186517e86c"
    },
    {
        "author": "杨朴",
        "dynasty": "宋",
        "type": "诗",
        "rhythmic": "",
        "title": "村居感兴",
        "preface": "",
        "paragraphs": [
            "一壶村酒胶牙酸，十数胡皴彻骨干。",
            "随著四婆裙子后，杖头挑去赛蚕官。"
        ],
        "notes": "",
        "id": "f77306502bc3886a7f18cb8720ed4892"
    },
    {
        "author": "杨朴",
        "dynasty": "宋",
        "type": "诗",
        "rhythmic": "",
        "title": "七夕",
        "preface": "",
        "paragraphs": [
            "未会牵牛意若何，须邀织女弄金梭。",
            "年年乞与人间巧，不道人间巧已多。"
        ],
        "notes": "",
        "id": "3d3c7d3f56ffb951f208e5af1565f2c8"
    },
    {
        "author": "杨朴",
        "dynasty": "宋",
        "type": "诗",
        "rhythmic": "",
        "title": "秋日闲居",
        "preface": "",
        "paragraphs": [
            "忽闻高柳噪新蝉，厌暑情怀顿豁然。",
            "庭槛夜凉风撼竹，池塘香散水摇莲。",
            "鲈鱼鲙忆奔江浦，焦尾琴思换蜀弦。",
            "莫遣金樽空对月，满斟高唱混流年。"
        ],
        "notes": "",
        "id": "6dadc4170684b0bae0763848aeea2439"
    },
    {
        "author": "杨朴",
        "dynasty": "宋",
        "type": "诗",
        "rhythmic": "",
        "title": "莎衣",
        "preface": "",
        "paragraphs": [
            "软绿柔蓝著胜衣，倚船吟钓正相宜。",
            "蒹葭影里和烟卧，菡萏香中带雨披。",
            "狂脱酒家春醉后，乱堆渔舍晚晴时。",
            "直饶紫绶金章贵，未肯轻轻博换伊。"
        ],
        "notes": "",
        "id": "4a3cf7f998f658ea5cb2bc1d6aea8b03"
    },
    {
        "author": "杨朴",
        "dynasty": "宋",
        "type": "诗",
        "rhythmic": "",
        "title": "诗一首",
        "preface": "",
        "paragraphs": [
            "更无落魄耽杯酒，更莫猖狂爱咏诗。",
            "今日捉将官里去，这回断送老头皮。"
        ],
        "notes": "",
        "id": "16c7a8fdbbf39a69ef1874420487c3bb"
    },
    {
        "author": "杨朴",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "就客饮时担酒去，见鱼游处拨萍开。"
        ],
        "notes": "",
        "id": "60ec96ee197b6d5bc1cf42f1a7d6a42b"
    }
]