[
    {
        "author": "杨端臣",
        "dynasty": "宋",
        "type": "词",
        "rhythmic": "渔家傲",
        "title": "",
        "preface": "",
        "paragraphs": [
            "楼鼓数声人迹散。",
            "马蹄不响街尘软。",
            "门户深深扃小院。",
            "帘不卷。",
            "背灯尽烛红条短。",
            "归路恍如春梦断。",
            "千愁万恨知河限。",
            "昨夜月华明似练。",
            "花影畔。",
            "算来惟有嫦娥见。"
        ],
        "notes": "",
        "id": "cb0d5e7e58bd18ad4273ea8baa5629ff"
    },
    {
        "author": "杨端臣",
        "dynasty": "宋",
        "type": "词",
        "rhythmic": "渔家傲",
        "title": "",
        "preface": "",
        "paragraphs": [
            "有个人人情不久。",
            "而今已落他人手。",
            "见说近来伊也瘦。",
            "好教受。",
            "看谁似我能撋就。",
            "莲脸能匀眉黛皱。",
            "相思泪滴残妆透。",
            "总是自家为事谬。",
            "从今后。",
            "这回断了心先有。"
        ],
        "notes": "",
        "id": "9cdf370f006e8a0ec71d2255cc59e1bd"
    },
    {
        "author": "杨端臣",
        "dynasty": "宋",
        "type": "词",
        "rhythmic": "阮郎归",
        "title": "",
        "preface": "",
        "paragraphs": [
            "□□今日那人家。",
            "琐窗红影斜。",
            "髻云散乱不胜花。",
            "偷匀残脸霞。",
            "梁燕老，石榴花。",
            "佳期今已差。",
            "凭阑思想入天涯。",
            "暮云重叠遮。"
        ],
        "notes": "",
        "id": "87aa894c73d791ae21c0d91f71e769ad"
    }
]