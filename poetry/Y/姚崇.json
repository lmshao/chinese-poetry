[
    {
        "author": "姚崇",
        "dynasty": "唐",
        "type": "诗",
        "rhythmic": "",
        "title": "奉和圣制夏日游石淙山",
        "preface": "",
        "paragraphs": [
            "二室三涂光地险，均霜揆日处天中。",
            "石泉石镜恒留月，山鸟山花竞逐风。",
            "周王久谢瑶池赏，汉主悬慙玉树宫。",
            "别有祥烟伴佳气，能随轻辇共葱葱。"
        ],
        "notes": "",
        "id": "df21747d9baf0a72de73953df9316cfc"
    },
    {
        "author": "姚崇",
        "dynasty": "唐",
        "type": "诗",
        "rhythmic": "",
        "title": "故洛阳城侍宴应制",
        "preface": "",
        "paragraphs": [
            "游豫停仙跸，登临对晚晴。",
            "川凫连倒影，岩鸟应虚声。",
            "野奏风成曲，山居云作缨。",
            "今朝丘壑上，高兴小蓬瀛。"
        ],
        "notes": "",
        "id": "e0c60c3077d07abe61f5548600abb82e"
    },
    {
        "author": "姚崇",
        "dynasty": "唐",
        "type": "诗",
        "rhythmic": "",
        "title": "春日洛阳城侍宴",
        "preface": "",
        "paragraphs": [
            "南山开宝历，北渚对芳蹊。",
            "的历风梅度，参差露草低。",
            "尧樽临上席，舜乐下前溪。",
            "任重由来醉，乘酣志转迷。"
        ],
        "notes": "",
        "id": "44ae5229f1e103947160adb02b731ef1"
    },
    {
        "author": "姚崇",
        "dynasty": "唐",
        "type": "诗",
        "rhythmic": "",
        "title": "秋夜望月",
        "preface": "",
        "paragraphs": [
            "明月有余鉴，羁人殊未安。",
            "桂含秋树晚，波入夜池寒。",
            "灼灼云枝净，光光草露团。",
            "所思迷所在，长望独长叹。"
        ],
        "notes": "",
        "id": "dd82b24940e88c6027e23b9c26477f4a"
    },
    {
        "author": "姚崇",
        "dynasty": "唐",
        "type": "诗",
        "rhythmic": "",
        "title": "夜渡江",
        "preface": "",
        "paragraphs": [
            "夜渚带浮烟，苍茫晦远天。",
            "舟轻不觉动，缆急始知牵。",
            "听草遥寻岸，闻香暗识莲。",
            "唯看孤帆影，常似客心悬。"
        ],
        "notes": "",
        "id": "e5e0f0923c656cb5fbd17089641fb795"
    },
    {
        "author": "姚崇",
        "dynasty": "唐",
        "type": "诗",
        "rhythmic": "",
        "title": "奉和圣制龙池篇",
        "preface": "",
        "paragraphs": [
            "恭闻帝里生灵沼，应报明君鼎业新。",
            "既协翠泉光宝命，还符白水出真人。",
            "此时舜海潜龙跃，此地尧河带马巡。",
            "独有前池一小雁，叨承旧惠入天津。"
        ],
        "notes": "",
        "id": "2a267cf91d6b6bc3d87164abec1ff24f"
    },
    {
        "author": "姚崇",
        "dynasty": "唐",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "扇掩将雏曲，钗承堕马鬟。"
        ],
        "notes": "",
        "id": "80e139acb7a918e36f6a3c67ff93dd6e"
    },
    {
        "author": "姚崇",
        "dynasty": "唐",
        "type": "诗",
        "rhythmic": "",
        "title": "五言过栖岩寺",
        "preface": "",
        "paragraphs": [
            "鹫岭高不极，延睇俯何宫？",
            "城郭千年在，烟云万里通。",
            "坐忘荣与利，行悟□将□（当为「空」字）。",
            "愿假慈悲力，微资燮理功。",
            "（见清胡聘之《山右石刻丛编》卷五）（按：此诗原刻高宗诗后。",
            "题下署：「凤阁侍郎同凤阁鸾台平章事姚元崇。",
            "」）。"
        ],
        "notes": "",
        "id": "f8273ef7608000063370bf47548b874c"
    },
    {
        "author": "姚崇",
        "dynasty": "唐",
        "type": "诗",
        "rhythmic": "",
        "title": "奉使蒲州返辔奉答圣制（题拟）",
        "preface": "",
        "paragraphs": [
            "归来朝帝□，忽□（疑为「逢」字）钧天响。",
            "悬知浐水游，绝胜汾川赏。",
            "（见前书同卷高宗《过栖岩寺》附刻韦元晨《六绝纪文》引）（按：此诗为「大周长安二年」作，诗题据韦文拟。",
            "）。"
        ],
        "notes": "",
        "id": "115547eae584b0ceae5e6587531e1c23"
    }
]