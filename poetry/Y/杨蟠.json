[
    {
        "author": "杨蟠",
        "dynasty": "宋",
        "type": "诗",
        "rhythmic": "",
        "title": "次韵",
        "preface": "",
        "paragraphs": [
            "零落东山老佛师，古来独往似君稀。",
            "雪边气候春将破，林下神情句欲飞。",
            "后日当寻慧远社，何人更赠大颠衣。",
            "一篇感发浑闲事，须脱青衫动少微。"
        ],
        "notes": "",
        "id": "71897606a11848860a5ebace88f2b33d"
    },
    {
        "author": "杨蟠",
        "dynasty": "宋",
        "type": "诗",
        "rhythmic": "",
        "title": "约冲晦宿东山禅寺精舍先寄",
        "preface": "",
        "paragraphs": [
            "上人合动林间兴，吾恨衰迟学谢安。",
            "纳屐操筇那有限，吹云落雨漫无端。",
            "先凭报信春枝破，预想分题雪屋寒。",
            "林下不谙人世苦，笑将双鬓与君看。"
        ],
        "notes": "",
        "id": "362b6cfcca8350419a0c07ab9d64fb1d"
    },
    {
        "author": "杨蟠",
        "dynasty": "宋",
        "type": "诗",
        "rhythmic": "",
        "title": "宿永安方丈书呈东山禅师",
        "preface": "",
        "paragraphs": [
            "千年道在高僧传，未论诗人更有评。",
            "曾著文章原大道，独推性命济群生。",
            "白云已锁山间寺，流水空传世上名。",
            "林远不闻钟磬作，五更幽鸟转春声。"
        ],
        "notes": "",
        "id": "6a83b7e7d5c41f38cc437d24cbe51627"
    },
    {
        "author": "杨蟠",
        "dynasty": "宋",
        "type": "诗",
        "rhythmic": "",
        "title": "次韵和酬",
        "preface": "",
        "paragraphs": [
            "数百招提隠乱峰，苍茫岂复辨君钟。",
            "春含未得黄鹂报，路转唯寻白鹿踪。",
            "庵在月边长不锁，兴来天外忽相逢。",
            "山人莫笑衣冠客，亦有鸿来待赁舂。"
        ],
        "notes": "",
        "id": "ff49c5933529a60cabbf9d569ccc94db"
    },
    {
        "author": "杨蟠",
        "dynasty": "宋",
        "type": "诗",
        "rhythmic": "",
        "title": "游灵隠遇雨呈普慈及二诗翁",
        "preface": "",
        "paragraphs": [
            "山老未容山客去，故将云阵锁山门。",
            "雨催晚色凝诸岭，雷送春声落后村。",
            "今夜青林妨月上，故人白首把诗论。",
            "来朝山水终弥泛，策杖相随讨涧源。"
        ],
        "notes": "",
        "id": "ecd04fcd8bc686588b1ff09cca533c15"
    },
    {
        "author": "杨蟠",
        "dynasty": "宋",
        "type": "诗",
        "rhythmic": "",
        "title": "次韵和酬",
        "preface": "",
        "paragraphs": [
            "山风亦会山人意，卷尽天纷扫雪花。",
            "明月当楼情已兴，碧云落纸句还佳。",
            "天威忽霁应通物，仙侣相便合姓麻。",
            "群动已消林木响，卧看星斗隔窗纱。"
        ],
        "notes": "",
        "id": "079889cd356d9c10e58e0a2849f13b37"
    },
    {
        "author": "杨蟠",
        "dynasty": "宋",
        "type": "诗",
        "rhythmic": "",
        "title": "早过天竺呈明智及同游二老",
        "preface": "",
        "paragraphs": [
            "雨夜灵峰卧竹床，平明屐齿到云堂。",
            "门前雨过新溪满，石上风回旧草香。",
            "山抱钟声圆不散，雪铺瓦面冷无光。",
            "理公莫怪诗相恼，今日偕行总姓汤。"
        ],
        "notes": "",
        "id": "a7b749b82c2a024a992ccb8ac7ed1e63"
    },
    {
        "author": "杨蟠",
        "dynasty": "宋",
        "type": "诗",
        "rhythmic": "",
        "title": "次韵和酬",
        "preface": "",
        "paragraphs": [
            "涧南一啸清风发，林下重来白日长。",
            "云远石深连鹫岭，水寒沙浅似鱼梁。",
            "漫因野老询前事，闲伴幽人撷众芳。",
            "更欲穷源情未已，知君嗔我索归忙。"
        ],
        "notes": "",
        "id": "3e0e20e1d319a0d181e7890b80acf498"
    },
    {
        "author": "杨蟠",
        "dynasty": "宋",
        "type": "诗",
        "rhythmic": "",
        "title": "游天竺上寺呈东山仲灵冲晦",
        "preface": "",
        "paragraphs": [
            "入林已忻猿鸟乐，共傲浮生胜大还。",
            "身外是非云不系，社中留恋雨相关。",
            "篮舆寂寞愧彭泽，拄杖风流肖德山。",
            "寄语葛洪岩下水，莫流清梦落人间。"
        ],
        "notes": "",
        "id": "9141a6753573c661f3c44f4767fb2ba7"
    },
    {
        "author": "杨蟠",
        "dynasty": "宋",
        "type": "诗",
        "rhythmic": "",
        "title": "次韵和酬",
        "preface": "",
        "paragraphs": [
            "不问猿崖鸟道深，携筇著屐伴君寻。",
            "山中桂子惊寒夜，雪后梅花偪岁阴。",
            "欲住更逢青眼顾，相看须尽白头吟。",
            "他年若续高僧传，未放汤休与道林。"
        ],
        "notes": "",
        "id": "ae6560b093eab0efd8978c46afb08204"
    },
    {
        "author": "杨蟠",
        "dynasty": "宋",
        "type": "诗",
        "rhythmic": "",
        "title": "宿天竺再赠东山禅师与冲晦",
        "preface": "",
        "paragraphs": [
            "仲灵述作惭知己，冲晦篇章窃赏音。",
            "胜侣俱恬山水乐，神交已过雪霜深。",
            "灯前自笑平生事，雨后重论一夜心。",
            "相检莫教诗闲断，更阑同听夜猿吟。"
        ],
        "notes": "",
        "id": "a8fafdbb87dbbb0ed779c5f0ddf305b1"
    },
    {
        "author": "杨蟠",
        "dynasty": "宋",
        "type": "诗",
        "rhythmic": "",
        "title": "宿天竺寺赋闻泉呈二老",
        "preface": "",
        "paragraphs": [
            "我有泉中兴，平生爱水经。",
            "山空时决决，夜静转泠泠。",
            "暗脉来湍急，清声出混冥。",
            "月寒风不响，高枕与君听。"
        ],
        "notes": "",
        "id": "4727e105c7d02901df68a6ac4e97c2a8"
    },
    {
        "author": "杨蟠",
        "dynasty": "宋",
        "type": "诗",
        "rhythmic": "",
        "title": "次韵奉酬",
        "preface": "",
        "paragraphs": [
            "腊后东风扫翠微，同看芳柳破春机。",
            "三宵听水都无梦，四日登山未肯归。",
            "野老止凭云送客，家人应笑雨沾衣。",
            "君诗兼简佳公子，只恐囊倾一夜飞。"
        ],
        "notes": "",
        "id": "ad9920da74040657e01ab2a7c4cff06e"
    },
    {
        "author": "杨蟠",
        "dynasty": "宋",
        "type": "诗",
        "rhythmic": "",
        "title": "游山归遇雨呈仲灵冲晦",
        "preface": "",
        "paragraphs": [
            "九里松门雪过时，篮舆袅袅碍松枝。",
            "雨留宿客还斜落，风送行人亦倒吹。",
            "华表忽惊黄鹤反，耳中犹带白猿悲。",
            "来朝弗著登山屐，可避君呼谢客儿。"
        ],
        "notes": "",
        "id": "603707e9917b88a5f490ef1abd8c3bd8"
    },
    {
        "author": "杨蟠",
        "dynasty": "宋",
        "type": "诗",
        "rhythmic": "",
        "title": "山中回忆东山老",
        "preface": "",
        "paragraphs": [
            "山游兴发特寻君，屐齿筇枝绕四邻。",
            "峰北看云忘世务，涧南听水得天真。",
            "名高寂寞存僧史，林下风流似晋人。",
            "何日枇杷苦笋熟，却游未减去年春。"
        ],
        "notes": "",
        "id": "06016c2979b4fb7ec4c717eef2caffae"
    },
    {
        "author": "杨蟠",
        "dynasty": "宋",
        "type": "诗",
        "rhythmic": "",
        "title": "次韵奉酬",
        "preface": "",
        "paragraphs": [
            "几夕论诗坐石窗，怜君百首妙无双。",
            "句牵野兴侵孤月，恼乱词源涌大江。",
            "数纸忽然来竺岭，千年犹可照吴邦。",
            "相思未免还相挑，莫竖旗旛却诈降。"
        ],
        "notes": "",
        "id": "333eff9859e4bcce50ed7bc7ecb1a614"
    },
    {
        "author": "杨蟠",
        "dynasty": "宋",
        "type": "诗",
        "rhythmic": "",
        "title": "次韵奉酬",
        "preface": "",
        "paragraphs": [
            "猿声未落鸟声愁，笋发花开涧水流。",
            "还对春风惊节物，漫思野老傍林邱。",
            "古人得道多深隠，贤守知名贵早收。",
            "林下频过君莫怪，自看骨相匪封侯。"
        ],
        "notes": "",
        "id": "ddf6a326b2d5ac8c459d1360950758c3"
    },
    {
        "author": "杨蟠",
        "dynasty": "宋",
        "type": "诗",
        "rhythmic": "",
        "title": "次韵奉和",
        "preface": "",
        "paragraphs": [
            "闻说西庵好，藤州恐不归。",
            "延年松可食，避世草堪衣。",
            "山坞雪应滚，林端梅亦稀。",
            "犹怜二禅老，佳句及城扉。"
        ],
        "notes": "",
        "id": "a0a2699b60520d78b4b088596b5b5987"
    },
    {
        "author": "杨蟠",
        "dynasty": "宋",
        "type": "诗",
        "rhythmic": "",
        "title": "寄东山禅师",
        "preface": "",
        "paragraphs": [
            "高卧西林月，孤闲独见君。",
            "杖藜探涧水，欹枕看山云。",
            "鹿过何人见，猿啼只自闻。",
            "篇章知几首，寄我莫辞勤。"
        ],
        "notes": "",
        "id": "f526b4c2bdff713ca9f0ce36a352563e"
    },
    {
        "author": "杨蟠",
        "dynasty": "宋",
        "type": "诗",
        "rhythmic": "",
        "title": "蟠雪夜登涌金楼远望西山忆仲灵洒然有迈世之风因思山阴王徽之雪夜独酌四望皎然徘徊咏左太冲招隠诗忽忆戴逵扁舟乘兴余恨未能遂往聊寄此诗",
        "preface": "",
        "paragraphs": [
            "家占西湖岛上云，雪光月色更侵魂。",
            "兴来烂漫心空老，诗罢苍茫眼正昏。",
            "晋国衣冠何处觅，梁朝殿阁俨犹存。",
            "思君不及山阴夜，遥望青松听雪猿。"
        ],
        "notes": "",
        "id": "b175f53472aeae0e51295fe3b32df2cf"
    },
    {
        "author": "杨蟠",
        "dynasty": "宋",
        "type": "诗",
        "rhythmic": "",
        "title": "寄勉冲晦速和拙作",
        "preface": "",
        "paragraphs": [
            "冲晦僧儒诗者豪，尤怜頼汝壮方袍。",
            "一千篇兴时无敌，三十年功格最高。",
            "白髪逢春今更勇，清吟彻老莫辞劳。",
            "何朝始肯将珠玉，却报仙人换木桃。"
        ],
        "notes": "",
        "id": "2f26ae42deb3bc257d706cad628fe09f"
    },
    {
        "author": "杨蟠",
        "dynasty": "宋",
        "type": "诗",
        "rhythmic": "",
        "title": "次韵和酬",
        "preface": "",
        "paragraphs": [
            "林扉厌听雨声频，为惜春风只九旬。",
            "裛扑山花将放杏，侵寻岁月已过人。",
            "何时好去游南涧，每夜空来望北辰。",
            "愁坐更无车马客，独怜诗笔谩相亲。"
        ],
        "notes": "",
        "id": "cbbb3203694d5b0ad5053a3b3994d6b0"
    },
    {
        "author": "杨蟠",
        "dynasty": "宋",
        "type": "诗",
        "rhythmic": "",
        "title": "初冬同晤贤二师登映发亭望会稽",
        "preface": "",
        "paragraphs": [
            "我有二林侣，相邀步寒日。",
            "超然人外游，下见众山出。",
            "木叶落已静，乾坤欠萧瑟。",
            "浮云当空翻，惨惨百鸟没。",
            "欲辨越中岸，青烟易为失。",
            "山川何寂寥，宫阙犹仿佛。",
            "谁是古来者，念之难再述。",
            "功名随尘埃，岂复有其骨。",
            "今我二三子，永为傲时物。",
            "篇章逢太平，窈窕坐天末。",
            "生理本无固，愿言从此毕。",
            "登临望前人，世事安敢忽。"
        ],
        "notes": "",
        "id": "46c03fd759aec8b5b1ef15a0ef488a31"
    },
    {
        "author": "杨蟠",
        "dynasty": "宋",
        "type": "诗",
        "rhythmic": "",
        "title": "墨池怀古",
        "preface": "",
        "paragraphs": [
            "书画尝闻晋右军，当时深遁乐天真。",
            "空山寂寞人何在，一水泓澄墨尚新。",
            "灵运也思轻印绶，季鹰还解忆鲈莼。",
            "高风敻古应相照，共是知几此避身。"
        ],
        "notes": "",
        "id": "3c45b302016ee6fd77c105193c963682"
    },
    {
        "author": "杨蟠",
        "dynasty": "宋",
        "type": "诗",
        "rhythmic": "",
        "title": "忆越",
        "preface": "",
        "paragraphs": [
            "蓬莱阁面对青山，地上游人半是仙。",
            "渔浦夕阳横挂雨，鉴湖春浪倒垂天。",
            "高城尚锁当时月，故殿空留几处烟。",
            "长爱剡溪堪乘兴，雪中曾棹子猷船。"
        ],
        "notes": "",
        "id": "0ed462227bbaf5a4f50ecb659bfe966a"
    },
    {
        "author": "杨蟠",
        "dynasty": "宋",
        "type": "诗",
        "rhythmic": "",
        "title": "莼菜",
        "preface": "",
        "paragraphs": [
            "休说江东春水寒，到来且觅鉴湖船。",
            "鹤生嫩顶浮新紫，龙脱香髯带旧涎。",
            "玉割鲈鱼迎刃滑，香炊稻饭落匙圆。",
            "归期不待秋风起，漉酒调羹任我年。"
        ],
        "notes": "",
        "id": "06fdc532d8ac4ba666bb4ae921a4c306"
    },
    {
        "author": "杨蟠",
        "dynasty": "宋",
        "type": "诗",
        "rhythmic": "",
        "title": "永嘉双莲桥",
        "preface": "",
        "paragraphs": [
            "昨日采莲者，双双桥畔新。",
            "旧花今不见，喜见似花人。"
        ],
        "notes": "",
        "id": "b69404d8ba4446984e7dabfc7ee7ed83"
    },
    {
        "author": "杨蟠",
        "dynasty": "宋",
        "type": "诗",
        "rhythmic": "",
        "title": "平南谣",
        "preface": "",
        "paragraphs": [
            "海南山似刀，溪恶如发弩。",
            "溪山毒烟中人骨，水有蛟蜃陆豺虎。",
            "蛮人傜贼行若飞，纵火劫民杀官府。",
            "溪中之水涨赤血，山头积尸变成土。",
            "经年斗战兵已穷，磔将屠城不可数。",
            "官家发军救死国，万里欢喜得时雨。",
            "诛擒凶党功德高，海水一清奏歌舞。",
            "山非无险，水非无阻。",
            "有地不城，城亦不武。",
            "将民赤肉致戈戟，口不能言心自苦。"
        ],
        "notes": "",
        "id": "9263c1175a6c3240b4b166b82404b779"
    },
    {
        "author": "杨蟠",
        "dynasty": "宋",
        "type": "诗",
        "rhythmic": "",
        "title": "就食",
        "preface": "",
        "paragraphs": [
            "未知田上劳，徒厌鼎中味。",
            "及与农事接，方惊食者贵。",
            "余生寡营求，念此岂易致。",
            "况敢怀寸禄，平居但羞愧。"
        ],
        "notes": "",
        "id": "76a8da9ef63fa703ada161d7ccc69ab3"
    },
    {
        "author": "杨蟠",
        "dynasty": "宋",
        "type": "诗",
        "rhythmic": "",
        "title": "春日独游南园",
        "preface": "",
        "paragraphs": [
            "天净鸟飞远，路幽花自香。",
            "春风吹草木，野水满池塘。",
            "事去青山在，人闲白日长。",
            "兴来搔短髪，此意久难忘。"
        ],
        "notes": "",
        "id": "846ddcf325c3c6c92a039fe66780468e"
    },
    {
        "author": "杨蟠",
        "dynasty": "宋",
        "type": "诗",
        "rhythmic": "",
        "title": "喜闻中丞包公称职有书",
        "preface": "",
        "paragraphs": [
            "薛宣执法动朝廷，丙魏如今亦有声。",
            "公道未亡犹可立，世人不惯却须惊。",
            "幅员润泽嘉谋进，台阁风流故事明。",
            "时论已兼言责重，莫教天下笑虚名。"
        ],
        "notes": "",
        "id": "30e95326e0d260087111b2e76e987bb4"
    },
    {
        "author": "杨蟠",
        "dynasty": "宋",
        "type": "诗",
        "rhythmic": "",
        "title": "陪润州裴如晦学士游金山回作",
        "preface": "",
        "paragraphs": [
            "世上蓬莱第几洲，长云漠漠鸟飞愁。",
            "海山乱点当轩出，江水中分绕槛流。",
            "天远楼台横北固，夜深灯火见扬州。",
            "回船却望金陵月，独倚牙旗坐浪头。"
        ],
        "notes": "",
        "id": "79d24b01479c202a98784b3cf272452a"
    },
    {
        "author": "杨蟠",
        "dynasty": "宋",
        "type": "诗",
        "rhythmic": "",
        "title": "秦王缆船石",
        "preface": "",
        "paragraphs": [
            "色阴长带雨，疑是白云根。",
            "欲问东巡事，今犹不敢言。"
        ],
        "notes": "",
        "id": "af773d0a6f96217420ca405462fe07be"
    },
    {
        "author": "杨蟠",
        "dynasty": "宋",
        "type": "诗",
        "rhythmic": "",
        "title": "醉眠亭  其一",
        "preface": "",
        "paragraphs": [
            "江花可醉草堪眠，细想人间底处便。",
            "客散樽空欲归去，此身还被月留连。"
        ],
        "notes": "",
        "id": "0be5372dc4dd85e41d60dfd6a3452624"
    },
    {
        "author": "杨蟠",
        "dynasty": "宋",
        "type": "诗",
        "rhythmic": "",
        "title": "醉眠亭  其二",
        "preface": "",
        "paragraphs": [
            "江上聊游我未能，羡君长醉卧高亭。",
            "不因鹤唳破残梦，还有凉风吹酒醒。"
        ],
        "notes": "",
        "id": "30d186c35c743e784d95742f5a9b0f1f"
    },
    {
        "author": "杨蟠",
        "dynasty": "宋",
        "type": "诗",
        "rhythmic": "",
        "title": "醉眠亭  其三",
        "preface": "",
        "paragraphs": [
            "清簟疏帘一醉身，寂寥不称咏诗人。",
            "春风亦有怜才意，故摆残花作绣裀。"
        ],
        "notes": "",
        "id": "2ed7afdf625e628228402224e5371866"
    },
    {
        "author": "杨蟠",
        "dynasty": "宋",
        "type": "诗",
        "rhythmic": "",
        "title": "慈云岭",
        "preface": "",
        "paragraphs": [
            "左右盼江湖，游人憩半途。",
            "山高步步上，何用叹崎岖。"
        ],
        "notes": "",
        "id": "6cd0da9f9f9df8691b748e0b4921e23a"
    },
    {
        "author": "杨蟠",
        "dynasty": "宋",
        "type": "诗",
        "rhythmic": "",
        "title": "九师堂",
        "preface": "",
        "paragraphs": [
            "易道已南矣，清风今尚寒。",
            "山人空再拜，不识汉衣冠。"
        ],
        "notes": "",
        "id": "6cf984d4c16ec4d7b6188cdc0c25b164"
    },
    {
        "author": "杨蟠",
        "dynasty": "宋",
        "type": "诗",
        "rhythmic": "",
        "title": "虹桥",
        "preface": "",
        "paragraphs": [
            "两岸履声云外合，三州帆影月边归。",
            "栏干独立秋风早，岂待鲈鱼始拂衣。"
        ],
        "notes": "",
        "id": "347b50fd19d956553450d50efc0882bd"
    },
    {
        "author": "杨蟠",
        "dynasty": "宋",
        "type": "诗",
        "rhythmic": "",
        "title": "笠泽",
        "preface": "",
        "paragraphs": [
            "行吟泽畔心空健，解剑江头事已非。",
            "把酒沧浪愧渔父，何人独向秋风归。"
        ],
        "notes": "",
        "id": "29d136801d30d93c55888d7981173b79"
    },
    {
        "author": "杨蟠",
        "dynasty": "宋",
        "type": "诗",
        "rhythmic": "",
        "title": "镇江",
        "preface": "",
        "paragraphs": [
            "云间铁瓮近青天，缥缈飞甍百尺连。",
            "几番画角催红日，无事沧洲起白烟。"
        ],
        "notes": "",
        "id": "77575b964428196a18cee80830082568"
    },
    {
        "author": "杨蟠",
        "dynasty": "宋",
        "type": "诗",
        "rhythmic": "",
        "title": "练江亭",
        "preface": "",
        "paragraphs": [
            "寒光万顷淡高秋，粉壁朱栏净客愁。",
            "晚月萧萧闻落叶，晴天历历数飞鸥。",
            "烟横绝岛疏难卷，月在平波莹不流。",
            "怀抱未忘知有处，且吟风笛醉沧洲。"
        ],
        "notes": "",
        "id": "085247da223edb5c4d048aae9ad81385"
    },
    {
        "author": "杨蟠",
        "dynasty": "宋",
        "type": "诗",
        "rhythmic": "",
        "title": "澄江亭",
        "preface": "",
        "paragraphs": [
            "万里松州对海门，苍亭缥缈出飞尘。",
            "东浮不碍三江下，北转无声百谷滨。",
            "月静秋纹收白縠，天横暮色变黄银。",
            "风流小谢千年外，解咏消愁更有人。"
        ],
        "notes": "",
        "id": "dabfb1ef621790a70ff71575d5f8b142"
    },
    {
        "author": "杨蟠",
        "dynasty": "宋",
        "type": "诗",
        "rhythmic": "",
        "title": "江阴即事",
        "preface": "",
        "paragraphs": [
            "海上帆来何处客，烟中犬吠几人家。",
            "云寒雁影翻红照，水落鸥群占白沙。"
        ],
        "notes": "",
        "id": "252a73f0ae6394a77d59e0901c03ce45"
    },
    {
        "author": "杨蟠",
        "dynasty": "宋",
        "type": "诗",
        "rhythmic": "",
        "title": "诗一首",
        "preface": "",
        "paragraphs": [
            "谁与画图传胜迹，忽从诗字得清晖。",
            "江山历历皆堪数，不记当年几醉归。"
        ],
        "notes": "",
        "id": "8ee28d34f5ef42a853c2cfed143ca764"
    },
    {
        "author": "杨蟠",
        "dynasty": "宋",
        "type": "诗",
        "rhythmic": "",
        "title": "澄江门",
        "preface": "",
        "paragraphs": [
            "独上高楼望海门，青山几点送归船。",
            "寒光淡淡浮红日，晓色冥冥散白烟。",
            "浦外落霞争倦烧，池中流水自鸣弦。",
            "扶栏下见蓬莱影，一半仙魂在月边。"
        ],
        "notes": "",
        "id": "ec354eb9fa3c47d458603e1f1ff10852"
    },
    {
        "author": "杨蟠",
        "dynasty": "宋",
        "type": "诗",
        "rhythmic": "",
        "title": "玉水堂",
        "preface": "",
        "paragraphs": [
            "小池鸥鹭不成群，池畔萧然一史君。",
            "时霎醉眠春雨足，觉来衣上有闲云。"
        ],
        "notes": "",
        "id": "827327aa0f8d2e61d47e84ad3e108908"
    },
    {
        "author": "杨蟠",
        "dynasty": "宋",
        "type": "诗",
        "rhythmic": "",
        "title": "余襄公祠",
        "preface": "",
        "paragraphs": [
            "功业终令万古传，岂惟文采动当年。",
            "曲江相继成双庙，庆历同称有四贤。"
        ],
        "notes": "",
        "id": "6e586296fff3b920afc44687e5009a76"
    },
    {
        "author": "杨蟠",
        "dynasty": "宋",
        "type": "诗",
        "rhythmic": "",
        "title": "吴江长桥",
        "preface": "",
        "paragraphs": [
            "八十丈晴虹卧影，一千顷碧玉无瑕。",
            "几多风月输诗客，无限苇芦属酒家。"
        ],
        "notes": "",
        "id": "03a55ad202550a26bac51da35720bb58"
    },
    {
        "author": "杨蟠",
        "dynasty": "宋",
        "type": "诗",
        "rhythmic": "",
        "title": "长桥",
        "preface": "",
        "paragraphs": [
            "皎皎冰壶里，天寒六月风。",
            "水仙来往处，三岛忽相通。"
        ],
        "notes": "",
        "id": "5bda9740e1766229ec3c240e369cb09a"
    },
    {
        "author": "杨蟠",
        "dynasty": "宋",
        "type": "诗",
        "rhythmic": "",
        "title": "孤山",
        "preface": "",
        "paragraphs": [
            "袅袅云中路，沧浪四面开。",
            "诗人吟不得，唤作小蓬莱。"
        ],
        "notes": "",
        "id": "506cab6b9578c885d688eb4c9b89153b"
    },
    {
        "author": "杨蟠",
        "dynasty": "宋",
        "type": "诗",
        "rhythmic": "",
        "title": "柏堂",
        "preface": "",
        "paragraphs": [
            "零落雪霜后，犹含千载春。",
            "一株化为石，谁是种时人。"
        ],
        "notes": "",
        "id": "db1b1f676a73d6cdbe95847bc82b7331"
    },
    {
        "author": "杨蟠",
        "dynasty": "宋",
        "type": "诗",
        "rhythmic": "",
        "title": "金沙井",
        "preface": "",
        "paragraphs": [
            "细细沙痕落，流金在井泉。",
            "山人邀我饮，化骨共为仙。"
        ],
        "notes": "",
        "id": "482d38388da0765c385ea18a9c4e2ffc"
    },
    {
        "author": "杨蟠",
        "dynasty": "宋",
        "type": "诗",
        "rhythmic": "",
        "title": "巢居阁",
        "preface": "",
        "paragraphs": [
            "昔日巢居客，今为天上仙。",
            "文章流海内，几杖葬山前。"
        ],
        "notes": "",
        "id": "43b7b046ea58a4aef686d659e7eef135"
    },
    {
        "author": "杨蟠",
        "dynasty": "宋",
        "type": "诗",
        "rhythmic": "",
        "title": "玛瑙坡",
        "preface": "",
        "paragraphs": [
            "石径生光怪，传流玛瑙坡。",
            "天人曾布地，此物至今多。"
        ],
        "notes": "",
        "id": "60e61d5d8c559c174a63baad5d3e1cf9"
    },
    {
        "author": "杨蟠",
        "dynasty": "宋",
        "type": "诗",
        "rhythmic": "",
        "title": "巾子峰",
        "preface": "",
        "paragraphs": [
            "首出群山内，晴窗几处看。",
            "不因风雨折，开槛满溪寒。"
        ],
        "notes": "",
        "id": "629629da68356ec908f80e11c16f380b"
    },
    {
        "author": "杨蟠",
        "dynasty": "宋",
        "type": "诗",
        "rhythmic": "",
        "title": "南屏山",
        "preface": "",
        "paragraphs": [
            "日落游人散，山寒起树声。",
            "玲珑石上穴，处处有云生。"
        ],
        "notes": "",
        "id": "dcc494310899e4deb4adfae01246bd9c"
    },
    {
        "author": "杨蟠",
        "dynasty": "宋",
        "type": "诗",
        "rhythmic": "",
        "title": "飞来峰",
        "preface": "",
        "paragraphs": [
            "飞来天竺远，山秀已含春。",
            "不遇名僧识，千年岂有神。"
        ],
        "notes": "",
        "id": "374c84da6916158e558fe4fa2b488522"
    },
    {
        "author": "杨蟠",
        "dynasty": "宋",
        "type": "诗",
        "rhythmic": "",
        "title": "连岩",
        "preface": "",
        "paragraphs": [
            "岌岌青松外，安知鸟翼孤。",
            "寒猿三叫罢，便是蜀州图。"
        ],
        "notes": "",
        "id": "c799ef71b1fb770feaa8f52399846065"
    },
    {
        "author": "杨蟠",
        "dynasty": "宋",
        "type": "诗",
        "rhythmic": "",
        "title": "伏龙溅",
        "preface": "",
        "paragraphs": [
            "静久波涛散，溪深涌乱丝。",
            "悠悠山下客，将见水停时。"
        ],
        "notes": "",
        "id": "501e7aab2dd9e0e7e0d38b3311b7fefd"
    },
    {
        "author": "杨蟠",
        "dynasty": "宋",
        "type": "诗",
        "rhythmic": "",
        "title": "葛坞",
        "preface": "",
        "paragraphs": [
            "此坞久无色，何年朝太真。",
            "晓耕云下路，犹恐是仙民。"
        ],
        "notes": "",
        "id": "3a511b1b8d9a938e6158fe07a04edffe"
    },
    {
        "author": "杨蟠",
        "dynasty": "宋",
        "type": "诗",
        "rhythmic": "",
        "title": "朱墅",
        "preface": "",
        "paragraphs": [
            "白云今不去，惆怅昔人非。",
            "叶落风前响，犹疑踏雪归。"
        ],
        "notes": "",
        "id": "00cfd1d2af3c344cb5d26170189d0152"
    },
    {
        "author": "杨蟠",
        "dynasty": "宋",
        "type": "诗",
        "rhythmic": "",
        "title": "青林岩",
        "preface": "",
        "paragraphs": [
            "鸟外无行迹，寒林引薜萝。",
            "山中僧已老，不信雪霜多。"
        ],
        "notes": "",
        "id": "f353c3a99b314afc744ba0d620d9446c"
    },
    {
        "author": "杨蟠",
        "dynasty": "宋",
        "type": "诗",
        "rhythmic": "",
        "title": "理公岩",
        "preface": "",
        "paragraphs": [
            "日月岩前鸟，秋来不复闻。",
            "达人今已化，名系此山云。"
        ],
        "notes": "",
        "id": "047d1e4f2ae5f0c668d95ce42e0b28b2"
    },
    {
        "author": "杨蟠",
        "dynasty": "宋",
        "type": "诗",
        "rhythmic": "",
        "title": "呼猿洞",
        "preface": "",
        "paragraphs": [
            "青松愁绝涧，日夜白猿吟。",
            "掌握多相就，安知世上心。"
        ],
        "notes": "",
        "id": "8d3c7f5dd1e0c0973bf4672dda734ce6"
    },
    {
        "author": "杨蟠",
        "dynasty": "宋",
        "type": "诗",
        "rhythmic": "",
        "title": "龙泓洞",
        "preface": "",
        "paragraphs": [
            "六月千里旱，偷泉心亦卑。",
            "不烦山老祝，神物久无思。"
        ],
        "notes": "",
        "id": "8f31d99b4e82de0f2b634348848c60de"
    },
    {
        "author": "杨蟠",
        "dynasty": "宋",
        "type": "诗",
        "rhythmic": "",
        "title": "北高峰",
        "preface": "",
        "paragraphs": [
            "杳杳孤峰上，寒阴带远城。",
            "不知山下雨，奎斗自分明。"
        ],
        "notes": "",
        "id": "9c4b8e2cb7998bc55590bd8508ddcdf6"
    },
    {
        "author": "杨蟠",
        "dynasty": "宋",
        "type": "诗",
        "rhythmic": "",
        "title": "白云峰",
        "preface": "",
        "paragraphs": [
            "万顷田间雨，多从顶上生。",
            "野人犹不足，常拟凿为平。"
        ],
        "notes": "",
        "id": "2c56540da9c28fbd389be379f960c2c3"
    },
    {
        "author": "杨蟠",
        "dynasty": "宋",
        "type": "诗",
        "rhythmic": "",
        "title": "南高峰",
        "preface": "",
        "paragraphs": [
            "日气层层秀，连山万丈孤。",
            "崔嵬天上影，一半入江湖。"
        ],
        "notes": "",
        "id": "ef5586aac20253d7cf3e782270eab95b"
    },
    {
        "author": "杨蟠",
        "dynasty": "宋",
        "type": "诗",
        "rhythmic": "",
        "title": "慈云岭",
        "preface": "",
        "paragraphs": [
            "落日愁飞雨，云中一线明。",
            "西湖将尽处，忽见大江横。"
        ],
        "notes": "",
        "id": "b4801ff14605d32dc4156da4d48e910e"
    },
    {
        "author": "杨蟠",
        "dynasty": "宋",
        "type": "诗",
        "rhythmic": "",
        "title": "歌樵岭",
        "preface": "",
        "paragraphs": [
            "衣冠仁义少，敢忽岭边人。",
            "亦恐修荣达，行歌自负薪。"
        ],
        "notes": "",
        "id": "1404e3ee71b4852e2a831bc40c7e3010"
    },
    {
        "author": "杨蟠",
        "dynasty": "宋",
        "type": "诗",
        "rhythmic": "",
        "title": "香林洞",
        "preface": "",
        "paragraphs": [
            "百年樵斧外，留得挂寒猿。",
            "不奈西溪水，流香出洞门。"
        ],
        "notes": "",
        "id": "070868efe980e6579540302f3fdf8389"
    },
    {
        "author": "杨蟠",
        "dynasty": "宋",
        "type": "诗",
        "rhythmic": "",
        "title": "卧龙山",
        "preface": "",
        "paragraphs": [
            "岁旱须神物，皆疑石有名。",
            "卧龙今不起，长负泽边情。"
        ],
        "notes": "",
        "id": "7f883fe0a16228ffb25a1ee93983331c"
    },
    {
        "author": "杨蟠",
        "dynasty": "宋",
        "type": "诗",
        "rhythmic": "",
        "title": "石桥",
        "preface": "",
        "paragraphs": [
            "突兀临飞鸟，溪僧惯往来。",
            "云山多乐处，且入小天台。"
        ],
        "notes": "",
        "id": "151af72dc8e31c5795065eb3aa4491c3"
    },
    {
        "author": "杨蟠",
        "dynasty": "宋",
        "type": "诗",
        "rhythmic": "",
        "title": "杨梅坞",
        "preface": "",
        "paragraphs": [
            "夏日红相照，天晴坞自开。",
            "襄阳多稚子，摘赠故人来。"
        ],
        "notes": "",
        "id": "0761aa9cd92f23b8dc8966f32e5fca42"
    },
    {
        "author": "杨蟠",
        "dynasty": "宋",
        "type": "诗",
        "rhythmic": "",
        "title": "枫木坞",
        "preface": "",
        "paragraphs": [
            "太平云外客，行采老山中。",
            "莫叹秋霜早，君看世上枫。"
        ],
        "notes": "",
        "id": "cf16c825bbe74e6c1a3ef675ef281fbf"
    },
    {
        "author": "杨蟠",
        "dynasty": "宋",
        "type": "诗",
        "rhythmic": "",
        "title": "保叔塔",
        "preface": "",
        "paragraphs": [
            "寂寥千古事，今日有谁登。",
            "落日云间合，空中露几层。"
        ],
        "notes": "",
        "id": "607c797ab6e491c34d5ca75a94c4c462"
    },
    {
        "author": "杨蟠",
        "dynasty": "宋",
        "type": "诗",
        "rhythmic": "",
        "title": "辟支塔",
        "preface": "",
        "paragraphs": [
            "佛心随处见，层出更分明。",
            "不用催灯火，天高月自生。"
        ],
        "notes": "",
        "id": "40068be9de80bb4701fe1e655ad65f7a"
    },
    {
        "author": "杨蟠",
        "dynasty": "宋",
        "type": "诗",
        "rhythmic": "",
        "title": "东岗古塔",
        "preface": "",
        "paragraphs": [
            "东岗人不识，野寺在樵渔。",
            "落叶年年满，春风为扫除。"
        ],
        "notes": "",
        "id": "ee7b282ec5a6200a4d347fd1441bb7de"
    },
    {
        "author": "杨蟠",
        "dynasty": "宋",
        "type": "诗",
        "rhythmic": "",
        "title": "华严塔",
        "preface": "",
        "paragraphs": [
            "石下有灵骨，千年生玉芝。",
            "山神每藏护，不使世人知。"
        ],
        "notes": "",
        "id": "cb08f9f8aead8edec62fd12d53512e6b"
    },
    {
        "author": "杨蟠",
        "dynasty": "宋",
        "type": "诗",
        "rhythmic": "",
        "title": "翠樾堂",
        "preface": "",
        "paragraphs": [
            "野鸟久不去，清风长近人。",
            "山间岂有历，祇见四时春。"
        ],
        "notes": "",
        "id": "745c02531e26444e1d4d750d3f30e984"
    },
    {
        "author": "杨蟠",
        "dynasty": "宋",
        "type": "诗",
        "rhythmic": "",
        "title": "玛瑙宝胜寺",
        "preface": "",
        "paragraphs": [
            "昔日岩栖处，松花落草根。",
            "瓦中匪是我，棺椁任乾坤。"
        ],
        "notes": "",
        "id": "b5f260f3b471126d39e65dcfaafd39a7"
    },
    {
        "author": "杨蟠",
        "dynasty": "宋",
        "type": "诗",
        "rhythmic": "",
        "title": "华盖山",
        "preface": "",
        "paragraphs": [
            "七山如北斗，城锁几重重。",
            "斗口在何处，正当华盖峰。"
        ],
        "notes": "",
        "id": "dc3e267ff31be04032e03ab4112cdd60"
    },
    {
        "author": "杨蟠",
        "dynasty": "宋",
        "type": "诗",
        "rhythmic": "",
        "title": "石桥",
        "preface": "",
        "paragraphs": [
            "金毫五百几龙尊，隠隠香山圣迹存。",
            "方广寺开无俗路，优昙花现有灵根。",
            "一峰突岸临天壁，双涧淙桥透石门。",
            "今日不将心洗尽，更从何处觅真源。"
        ],
        "notes": "",
        "id": "1118175eb3edc3f9c897c36ec0651e8b"
    },
    {
        "author": "杨蟠",
        "dynasty": "宋",
        "type": "诗",
        "rhythmic": "",
        "title": "杂题",
        "preface": "",
        "paragraphs": [
            "猿惊鹤怨不知处，虎据龙蟠空见山。",
            "芳草路随流水远，老僧心共白云闲。"
        ],
        "notes": "",
        "id": "ca9afd370fbc79c0b412e50cc235f246"
    },
    {
        "author": "杨蟠",
        "dynasty": "宋",
        "type": "诗",
        "rhythmic": "",
        "title": "白沙泉",
        "preface": "",
        "paragraphs": [
            "不见泉来穴，沙平落细声。",
            "夜高寒月漾，银汉太分明。"
        ],
        "notes": "",
        "id": "008d6d2d93eabaec5dd9d10c0bcfc259"
    },
    {
        "author": "杨蟠",
        "dynasty": "宋",
        "type": "诗",
        "rhythmic": "",
        "title": "涌金池",
        "preface": "",
        "paragraphs": [
            "涌金春色晚，吹落碧桃花。",
            "一片何人得，流经十万家。"
        ],
        "notes": "",
        "id": "9431156b42f85af6e744aa87c3ce6c62"
    },
    {
        "author": "杨蟠",
        "dynasty": "宋",
        "type": "诗",
        "rhythmic": "",
        "title": "法安院",
        "preface": "",
        "paragraphs": [
            "寂寞庵前草，春深鹿自耕。",
            "老僧垂白髪，山下不知名。"
        ],
        "notes": "",
        "id": "d600a50666d3c75a9693ecdcfb05ca85"
    },
    {
        "author": "杨蟠",
        "dynasty": "宋",
        "type": "诗",
        "rhythmic": "",
        "title": "钱塘江上",
        "preface": "",
        "paragraphs": [
            "一气连江色，寥寥万古清。",
            "客心兼浪涌，时事与潮生。",
            "路转青山出，沙空白鸟行。",
            "几年沧海梦，吟罢独含情。"
        ],
        "notes": "",
        "id": "4641d6c60d5e252fb1893cb439032d48"
    },
    {
        "author": "杨蟠",
        "dynasty": "宋",
        "type": "诗",
        "rhythmic": "",
        "title": "诗一首",
        "preface": "",
        "paragraphs": [
            "诗魂躔斗壁，醉力撼蓬莱。",
            "剖山无鹊印，倾厩尽龙媒。"
        ],
        "notes": "",
        "id": "30d08b71e7648c4edff9b705373a28a0"
    },
    {
        "author": "杨蟠",
        "dynasty": "宋",
        "type": "诗",
        "rhythmic": "",
        "title": "地炉",
        "preface": "",
        "paragraphs": [
            "天地风霜日夜新，地炉稳坐暖如春。",
            "筋骸已畅心无用，转愧窗间映雪人。"
        ],
        "notes": "",
        "id": "2bd134ce58ccf6ec1cc8f36aea133860"
    },
    {
        "author": "杨蟠",
        "dynasty": "宋",
        "type": "诗",
        "rhythmic": "",
        "title": "松江",
        "preface": "",
        "paragraphs": [
            "帆落帆开两渡头，洞庭木叶扰离愁。",
            "青山带日低平野，白浪随风过别洲。",
            "月静沙寒知雁宿，云深水暖羡鱼游。",
            "画桥隠隠横天汉，人度空中影倒流。"
        ],
        "notes": "",
        "id": "c7b23dee515f2a65d4c8f2b8334f20c9"
    },
    {
        "author": "杨蟠",
        "dynasty": "宋",
        "type": "诗",
        "rhythmic": "",
        "title": "甘露寺",
        "preface": "",
        "paragraphs": [
            "沧江万里对朱栏，白鸟群飞去复还。",
            "云捧楼台出天上，风飘钟磬落人间。",
            "银河倒泻分双月，锦水西来转几山。",
            "今古冥冥谁借问，且持玉爵破愁颜。"
        ],
        "notes": "",
        "id": "33977ba3ca4fa79c673d132acf1d9089"
    },
    {
        "author": "杨蟠",
        "dynasty": "宋",
        "type": "诗",
        "rhythmic": "",
        "title": "朝宗门",
        "preface": "",
        "paragraphs": [
            "百尺楼高四望中，云深一雁度长空。",
            "人间砧杵催寒事，郭外箫笙逐土风。",
            "天带江山元自好，地流河汉忽相通。",
            "丹心直北看飞雪，往往随花入帝宫。"
        ],
        "notes": "",
        "id": "2462eb9a7b2aa1e169aefc6ae22785d5"
    },
    {
        "author": "杨蟠",
        "dynasty": "宋",
        "type": "诗",
        "rhythmic": "",
        "title": "清心堂",
        "preface": "",
        "paragraphs": [
            "前后坐亭上，饮水皆自持。",
            "其间贤太守，谁复畏人知。"
        ],
        "notes": "",
        "id": "80c66692afaff07db28c0e2c44492deb"
    },
    {
        "author": "杨蟠",
        "dynasty": "宋",
        "type": "诗",
        "rhythmic": "",
        "title": "虎跑泉",
        "preface": "",
        "paragraphs": [
            "天藏物启有灵根，玉乳银浆岂易分。",
            "浄鉴当空寒自照，流珠落涧远先闻。",
            "润生冉冉双林雨，香出蒙蒙一井云。",
            "今日石鱼行酒地，次山重为勒铭文。"
        ],
        "notes": "",
        "id": "ea002f4ddec3b5205ed0189e9cb44880"
    },
    {
        "author": "杨蟠",
        "dynasty": "宋",
        "type": "诗",
        "rhythmic": "",
        "title": "华胥台",
        "preface": "",
        "paragraphs": [
            "歌舞飘飘百尺台，半天龙麝散香煤。",
            "初愁翠袖凌风去，却骑飞鸾下月来。",
            "云杪一声闻玉笛，露华千点落金杯。",
            "我缘众乐狂方盛，园锁从教日日开。"
        ],
        "notes": "",
        "id": "2ca7c61572adc2973b26997883275348"
    },
    {
        "author": "杨蟠",
        "dynasty": "宋",
        "type": "诗",
        "rhythmic": "",
        "title": "时燕堂",
        "preface": "",
        "paragraphs": [
            "吏隠盂城九十旬，丰年日日是佳辰。",
            "赋成席上犹飞雪，歌动梁间已落尘。",
            "此地谁为爱酒伴，他时傥忆种花人。",
            "五坛芍药齐教放，何处扬州更觅春。"
        ],
        "notes": "",
        "id": "bd0d90ea7e1c51bac18a0c0b5bcb2914"
    },
    {
        "author": "杨蟠",
        "dynasty": "宋",
        "type": "诗",
        "rhythmic": "",
        "title": "春草池",
        "preface": "",
        "paragraphs": [
            "寂寂绿岩畔，相期无数人。",
            "不知康乐后，池草几回春。"
        ],
        "notes": "",
        "id": "4cb6a507a2fd173e28546578cd3b9b14"
    },
    {
        "author": "杨蟠",
        "dynasty": "宋",
        "type": "诗",
        "rhythmic": "",
        "title": "西山",
        "preface": "",
        "paragraphs": [
            "云引踏青客，寻山西出城。",
            "始知图画上，今日有人行。"
        ],
        "notes": "",
        "id": "e1e522e34105aec2dd71ee80f6fd62b9"
    },
    {
        "author": "杨蟠",
        "dynasty": "宋",
        "type": "诗",
        "rhythmic": "",
        "title": "白云岭",
        "preface": "",
        "paragraphs": [
            "白云出山去，摇曳或西东。",
            "人住白云下，安然心已空。"
        ],
        "notes": "",
        "id": "a55601c66868d2e8f978010bf76adbcc"
    },
    {
        "author": "杨蟠",
        "dynasty": "宋",
        "type": "诗",
        "rhythmic": "",
        "title": "鹿端山",
        "preface": "",
        "paragraphs": [
            "千年白鹿地，今有佛楼台。",
            "昨日到山下，啣花犹出来。"
        ],
        "notes": "",
        "id": "0294b55cba00169acc6eb544d06d7f0a"
    },
    {
        "author": "杨蟠",
        "dynasty": "宋",
        "type": "诗",
        "rhythmic": "",
        "title": "五马坊",
        "preface": "",
        "paragraphs": [
            "相传有五马，曾此立踟躇。",
            "人爱使君好，换鹅非俗书。"
        ],
        "notes": "",
        "id": "fbe2d2bd29f8ced7ef26049d0f488118"
    },
    {
        "author": "杨蟠",
        "dynasty": "宋",
        "type": "诗",
        "rhythmic": "",
        "title": "众乐园",
        "preface": "",
        "paragraphs": [
            "昨日折花者，又随蜂蝶来。",
            "思量妨底事，红蕊续还开。"
        ],
        "notes": "",
        "id": "41c2adf9edac1e753530d3d28cd13594"
    },
    {
        "author": "杨蟠",
        "dynasty": "宋",
        "type": "诗",
        "rhythmic": "",
        "title": "莲花庄",
        "preface": "",
        "paragraphs": [
            "会昌湖上客，今已化为尘。",
            "一束青刍奠，空思如玉人。"
        ],
        "notes": "",
        "id": "25ed2d76a1770f4ab629aa00b37b02b0"
    },
    {
        "author": "杨蟠",
        "dynasty": "宋",
        "type": "诗",
        "rhythmic": "",
        "title": "西堂",
        "preface": "",
        "paragraphs": [
            "谢公何所忆，白日看云眠。",
            "忽梦惠连弟，遂得春草篇。"
        ],
        "notes": "",
        "id": "235fc6b1ba82d383db2cb149ba629462"
    },
    {
        "author": "杨蟠",
        "dynasty": "宋",
        "type": "诗",
        "rhythmic": "",
        "title": "海月堂",
        "preface": "",
        "paragraphs": [
            "杳杳璧沉水，亭亭珠在渊。",
            "落潮流不去，还向定中圆。"
        ],
        "notes": "",
        "id": "1b303e41d9f5ccca6ced9a48c632d4f9"
    },
    {
        "author": "杨蟠",
        "dynasty": "宋",
        "type": "诗",
        "rhythmic": "",
        "title": "翠幄轩",
        "preface": "",
        "paragraphs": [
            "海榕树倒出，皮干亦轮囷。",
            "或问寿几许，千年为一春。"
        ],
        "notes": "",
        "id": "ae90cc7144ac1cc8f2fdca04b3978b4e"
    },
    {
        "author": "杨蟠",
        "dynasty": "宋",
        "type": "诗",
        "rhythmic": "",
        "title": "红云阁",
        "preface": "",
        "paragraphs": [
            "重重风日透，花气满池塘。",
            "谁把红云比，红云无此香。"
        ],
        "notes": "",
        "id": "c02b9bc385a550dbd37f6594eaca4523"
    },
    {
        "author": "杨蟠",
        "dynasty": "宋",
        "type": "诗",
        "rhythmic": "",
        "title": "沧浪阁",
        "preface": "",
        "paragraphs": [
            "萍实祗如斗，练江都熨开。",
            "水清当自鉴，无为濯缨来。"
        ],
        "notes": "",
        "id": "d902dd0cc71924f29e942933a2cc344b"
    },
    {
        "author": "杨蟠",
        "dynasty": "宋",
        "type": "诗",
        "rhythmic": "",
        "title": "冷翠阁",
        "preface": "",
        "paragraphs": [
            "山杪一泉迸，俯窥临日崖。",
            "明珠不待拾，自溅入人来。"
        ],
        "notes": "",
        "id": "afe6ec72594a4cfe9f74048332f4d29b"
    },
    {
        "author": "杨蟠",
        "dynasty": "宋",
        "type": "诗",
        "rhythmic": "",
        "title": "永嘉",
        "preface": "",
        "paragraphs": [
            "一片繁华海上头，从来唤作小杭州。",
            "水如棋局分街陌，山似屏帏绕画楼。",
            "是处有花迎我笑，何时无月逐人游。",
            "西湖宴赏争标日，多少珠帘不下钩。"
        ],
        "notes": "",
        "id": "a5fd289006cada122ce64b7269cf5271"
    },
    {
        "author": "杨蟠",
        "dynasty": "宋",
        "type": "诗",
        "rhythmic": "",
        "title": "登孤屿",
        "preface": "",
        "paragraphs": [
            "把麾何所往，海上有名山。",
            "潮落鱼堪拾，云低雁可攀。",
            "一城仙岛外，双塔画图间。",
            "当路谁知己，天应赐我闲。"
        ],
        "notes": "",
        "id": "2d9210ab83aade39e47b09d6faa472e0"
    },
    {
        "author": "杨蟠",
        "dynasty": "宋",
        "type": "诗",
        "rhythmic": "",
        "title": "后永嘉百咏 放生池",
        "preface": "",
        "paragraphs": [
            "悠然已更乐，知是鼎中余。",
            "有海尚可往，慎毋重见渔。"
        ],
        "notes": "",
        "id": "a29eba70e1a34b5991b75cb416bf91e3"
    },
    {
        "author": "杨蟠",
        "dynasty": "宋",
        "type": "诗",
        "rhythmic": "",
        "title": "后永嘉百咏 南塘",
        "preface": "",
        "paragraphs": [
            "出门日已晚，棹短路何长。",
            "頼有风相送，荷花十里香。"
        ],
        "notes": "",
        "id": "99753268c36fac4e052ca9836492784e"
    },
    {
        "author": "杨蟠",
        "dynasty": "宋",
        "type": "诗",
        "rhythmic": "",
        "title": "赠仰孝子",
        "preface": "",
        "paragraphs": [
            "思亲庐墓隠西山，竹屋萧然月坞间。",
            "有道自高尘世外，无心得共野云闲。",
            "姓名达远邦符奏，束帛荣沾帝泽颁。",
            "不见孝廉人已久，东嘉今喜识曾颜。"
        ],
        "notes": "",
        "id": "f687dfc68ddb13583d6f1405b6c248be"
    },
    {
        "author": "杨蟠",
        "dynasty": "宋",
        "type": "诗",
        "rhythmic": "",
        "title": "去郡后作",
        "preface": "",
        "paragraphs": [
            "为官一十政，宦游五十秋。",
            "平生忆何处，最忆是温州。",
            "思远城南曲，西岑古渡头。",
            "绿觞春送酒，红烛夜行舟。",
            "不敢言遗爱，惟应念旧游。",
            "凭君将此句，寄写谢公楼。"
        ],
        "notes": "",
        "id": "19e9f043171e6a230c3fdbf389857b86"
    },
    {
        "author": "杨蟠",
        "dynasty": "宋",
        "type": "诗",
        "rhythmic": "",
        "title": "熙春园",
        "preface": "",
        "paragraphs": [
            "桃源未识恐微茫，每坐青林惯日长。",
            "鱼鸟自同千里乐，风烟漫逐一城香。",
            "竹围月色来深院，花引春情过短墙。",
            "人世定知何处好，且勤诗酒惜年光。"
        ],
        "notes": "",
        "id": "f5b1ab17800fb2dd04d09b0f58929af9"
    },
    {
        "author": "杨蟠",
        "dynasty": "宋",
        "type": "诗",
        "rhythmic": "",
        "title": "客儿亭",
        "preface": "",
        "paragraphs": [
            "昔日林间兴，风流谢客儿。",
            "春山花又发，不见屐来时。"
        ],
        "notes": "",
        "id": "2d999d9e64d720d5c698ba72a741934c"
    },
    {
        "author": "杨蟠",
        "dynasty": "宋",
        "type": "诗",
        "rhythmic": "",
        "title": "除夕次东坡守岁韵",
        "preface": "",
        "paragraphs": [
            "人生无百年，谁问岭龟蛇。",
            "容颜镜水换，老丑不可遮。",
            "殷勤守此岁，来岁复如何。",
            "南邻祭灶喧，北里驱傩哗。",
            "须臾罢无为，但听楼鼓挝。",
            "明朝四十过，暮景真易斜。",
            "初心自慷慨，白首还蹉跎。",
            "寄语少年子，虽强不足夸。"
        ],
        "notes": "",
        "id": "fdc6d5095fbed5882d67f24cf3b26592"
    },
    {
        "author": "杨蟠",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "吏退更无人迹到，一天魂梦任游扬。"
        ],
        "notes": "",
        "id": "4bfb9c71760f16b29589da28eb4473e3"
    },
    {
        "author": "杨蟠",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "中原今仗老臣安。"
        ],
        "notes": "",
        "id": "9c01e08cf92ca27aee744f074e24293c"
    },
    {
        "author": "杨蟠",
        "dynasty": "宋",
        "type": "诗",
        "rhythmic": "",
        "title": "句  其三",
        "preface": "",
        "paragraphs": [
            "许国莫疑勋业大。"
        ],
        "notes": "",
        "id": "b6a3f9f663f5332941e0f794644848b0"
    },
    {
        "author": "杨蟠",
        "dynasty": "宋",
        "type": "诗",
        "rhythmic": "",
        "title": "句  其四",
        "preface": "",
        "paragraphs": [
            "两州城郭青烟起，千里江山白鹭飞。"
        ],
        "notes": "",
        "id": "67bf5ff4eb0b85f4a987210ee9fc4db5"
    },
    {
        "author": "杨蟠",
        "dynasty": "宋",
        "type": "诗",
        "rhythmic": "",
        "title": "句  其五",
        "preface": "",
        "paragraphs": [
            "三峡江声流笔下，六朝山影满樽前。"
        ],
        "notes": "",
        "id": "4ee7c93941214561dfcff985a8303734"
    },
    {
        "author": "杨蟠",
        "dynasty": "宋",
        "type": "诗",
        "rhythmic": "",
        "title": "句  其六",
        "preface": "",
        "paragraphs": [
            "动摇腊信随征使，勾引春情出苑墙。"
        ],
        "notes": "",
        "id": "414b648842ccbb259eec5b9c31bfd856"
    },
    {
        "author": "杨蟠",
        "dynasty": "宋",
        "type": "诗",
        "rhythmic": "",
        "title": "句  其七",
        "preface": "",
        "paragraphs": [
            "仲□尝三逐，将军老数奇。"
        ],
        "notes": "",
        "id": "7dd5a0daeb881a132f9d5507a1a47abf"
    },
    {
        "author": "杨蟠",
        "dynasty": "宋",
        "type": "诗",
        "rhythmic": "",
        "title": "句  其八",
        "preface": "",
        "paragraphs": [
            "看山坐石亭。"
        ],
        "notes": "",
        "id": "f42e9da41779d8488ce8090ab22e1c79"
    },
    {
        "author": "杨蟠",
        "dynasty": "宋",
        "type": "诗",
        "rhythmic": "",
        "title": "句  其九",
        "preface": "",
        "paragraphs": [
            "浮生同是客。"
        ],
        "notes": "",
        "id": "0922766ceafd5ce2f7885e9adf79ee40"
    },
    {
        "author": "杨蟠",
        "dynasty": "宋",
        "type": "诗",
        "rhythmic": "",
        "title": "句  其一○",
        "preface": "",
        "paragraphs": [
            "花湿转分明。"
        ],
        "notes": "",
        "id": "32954b1c2dc0919b52366200b9e008b7"
    },
    {
        "author": "杨蟠",
        "dynasty": "宋",
        "type": "诗",
        "rhythmic": "",
        "title": "句  其一一",
        "preface": "",
        "paragraphs": [
            "杖藜林下去。"
        ],
        "notes": "",
        "id": "8521a7a3daefe4bf8bc2308c6aea7f5a"
    }
]