[
    {
        "author": "叶黯",
        "dynasty": "宋",
        "type": "诗",
        "rhythmic": "",
        "title": "和洪容斋锁院作",
        "preface": "",
        "paragraphs": [
            "文章万言抵杯水，世上虚名徒尔耳。",
            "我常自笑一生痴，那更将痴笑群子。",
            "大屋沈沈余百年，到今所阅知几士。",
            "看渠得失自偶然，其间悲喜从何起。",
            "君闻我言亦大笑，为说万事总如此。",
            "□□□□□□□，□□□□□□□。",
            "急须了却公家事，门外不知春有几。",
            "□□□□□□□，□□□□□□□。",
            "□□□□□□□，飞雨时闻打窗纸。",
            "他年万一复相从，未必从容今日似。"
        ],
        "notes": "",
        "id": "be13980b3e9ea16c671de966f1b1621b"
    },
    {
        "author": "叶黯",
        "dynasty": "宋",
        "type": "诗",
        "rhythmic": "",
        "title": "送容斋自福倅满归  其一",
        "preface": "",
        "paragraphs": [
            "一门伯仲知谁似，四海文章正数君。",
            "何事与予如旧识，由来于世两相闻。",
            "闲官各喜光阴賸，胜地空多物色分。",
            "忽复翩然从此去，便应变化上青云。"
        ],
        "notes": "",
        "id": "fb059c3b54aa8da9fd06961bf419703d"
    },
    {
        "author": "叶黯",
        "dynasty": "宋",
        "type": "诗",
        "rhythmic": "",
        "title": "送容斋自福倅满归  其二",
        "preface": "",
        "paragraphs": [
            "此地相从惊岁晚，登临况是客归时。",
            "却将襟抱向谁可，正尔艰难唯子知。",
            "情到中年工作恶，别于生世易为悲。",
            "梅花尽醉清江上，黯澹西风冻雨垂。"
        ],
        "notes": "",
        "id": "fa17b9c36b4b2a570ded204a79f78b0e"
    }
]