[
    {
        "author": "尹直卿",
        "dynasty": "宋",
        "type": "诗",
        "rhythmic": "",
        "title": "寿曾撙斋七十八",
        "preface": "",
        "paragraphs": [
            "先生虽老正康强，紫绶金鱼两鬓霜。",
            "椿干岂因更节健，松江自饮菊潭香。",
            "方过一百官省岁，尚有八千年寿长。",
            "徼福定从句漏令，丹砂问了却分尝。"
        ],
        "notes": "",
        "id": "b3d90a465be578b4249d8a13682163ca"
    },
    {
        "author": "尹直卿",
        "dynasty": "宋",
        "type": "诗",
        "rhythmic": "",
        "title": "送钱文季赴班",
        "preface": "",
        "paragraphs": [
            "鳌头那久幕莲间，国子先生促趁班。",
            "元自胸中有奇观，须教集里富江山。",
            "三年再见虽成别，正月诸生亦入关。",
            "为赋江空岁年晚，功名惟恐鬓毛斑。"
        ],
        "notes": "",
        "id": "2e1f7fb247238d57e0976ecc8939f1da"
    },
    {
        "author": "尹直卿",
        "dynasty": "宋",
        "type": "诗",
        "rhythmic": "",
        "title": "贺曾幼张中漕举",
        "preface": "",
        "paragraphs": [
            "官样文章曾靖州，计台一鹗再横秋。",
            "虽为竹使年殊少，要续荷囊意未休。",
            "丹陛行寻螭陛旧，清香仍裛桂香浮。",
            "二千石扫三千字，千载江西作话头。"
        ],
        "notes": "",
        "id": "3460ef6a4fd9e3855112a0224b780628"
    },
    {
        "author": "尹直卿",
        "dynasty": "宋",
        "type": "诗",
        "rhythmic": "",
        "title": "寿俞尚书七十九",
        "preface": "",
        "paragraphs": [
            "后皇深助顺，命世烨生贤。",
            "临汝葱佳气，罗浮降散仙。",
            "春兰早无对，秋竹晚弥坚。",
            "稳击三千水，高腾尺五天。",
            "清癯迂叟侣，温厚醉翁然。",
            "献纳星辰上，司存雨露边。",
            "常情难勇退，定力竟孤骞。",
            "此夕寻常夕，明年八十年。",
            "金猴转空柄，璇象灿丁躔。",
            "中令汾阳考，平章潞国权。",
            "龙钟笑裴度，矍铄过文渊。",
            "阴阳无尽藏，真源不老仙。"
        ],
        "notes": "",
        "id": "5a9393edf0dcd72853ab27f6330714dd"
    },
    {
        "author": "尹直卿",
        "dynasty": "宋",
        "type": "诗",
        "rhythmic": "",
        "title": "寿姪",
        "preface": "",
        "paragraphs": [
            "浙水春风第一家，只言当日长兰芽。",
            "谁知李白三山侣，来看姚黄二月花。",
            "金瓮荼䕷香作酒，玉瓯松子肉为茶。",
            "满板松竹并奇物，寿似蟾宫之桂华。"
        ],
        "notes": "",
        "id": "42898e376bbb80b059db200d1aef77d4"
    },
    {
        "author": "尹直卿",
        "dynasty": "宋",
        "type": "诗",
        "rhythmic": "",
        "title": "贺周益公归休",
        "preface": "",
        "paragraphs": [
            "六一先生薄吉州，归田去作颍昌游。",
            "我公不向螺江住，羞杀青原白鹭洲。"
        ],
        "notes": "",
        "id": "f8a7e0972da3354634f788eee2cb1b76"
    },
    {
        "author": "尹直卿",
        "dynasty": "宋",
        "type": "诗",
        "rhythmic": "",
        "title": "问寝龙楼晓",
        "preface": "",
        "paragraphs": [
            "父母人皆有，仪刑自冕旒。",
            "问安趋燕寝，拂晓过龙楼。",
            "鹤驾严晨卫，鸡人彻夜筹。",
            "慈闱天语接，飞栋月华收。",
            "万姓齐呼舞，三宫款献酬。",
            "小儒忧国切，几白九分头。"
        ],
        "notes": "",
        "id": "bb6fa8343431bc7a2100b492960018b3"
    }
]