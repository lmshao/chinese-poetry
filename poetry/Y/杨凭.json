[
    {
        "author": "杨凭",
        "dynasty": "唐",
        "type": "诗",
        "rhythmic": "",
        "title": "长安春夜宿开元观",
        "preface": "",
        "paragraphs": [
            "霓裳下晚烟，留客杏花前。",
            "徧问人寰事，新从洞府天。",
            "长松皆扫月，老鹤不知年。",
            "为说蓬瀛路，云涛几处连。"
        ],
        "notes": "",
        "id": "6d24a1b0636cc75c674a2cb7e7ac5f9a"
    },
    {
        "author": "杨凭",
        "dynasty": "唐",
        "type": "诗",
        "rhythmic": "",
        "title": "晚泊江戍",
        "preface": "",
        "paragraphs": [
            "旅櫂依遥戍，清湘急晚流。",
            "若为南浦宿，逢此北风秋。",
            "云月孤鸿晚，关山几路愁。",
            "年年不得意，零落对沧洲。"
        ],
        "notes": "",
        "id": "b15c7889bf6fea22aba00385f0d811f3"
    },
    {
        "author": "杨凭",
        "dynasty": "唐",
        "type": "诗",
        "rhythmic": "",
        "title": "巴江雨夜",
        "preface": "",
        "paragraphs": [
            "五岭天无雁，三巴客问津。",
            "纷纷轻汉暮，漠漠暗江春。",
            "青草连湖岸，繁花忆楚人。",
            "芳菲无限路，几夜月明新。"
        ],
        "notes": "",
        "id": "665de9bb353bc719bb43dfe31cb94c66"
    },
    {
        "author": "杨凭",
        "dynasty": "唐",
        "type": "诗",
        "rhythmic": "",
        "title": "边塞行",
        "preface": "",
        "paragraphs": [
            "九原临得水，双足是重城。",
            "独许为儒老，相怜从骑行。",
            "细丛榆塞逈，高点雁山晴。",
            "圣主嗤炎汉，无心自勒兵。"
        ],
        "notes": "",
        "id": "7e9150f540ff947aeb27406fab812d11"
    },
    {
        "author": "杨凭",
        "dynasty": "唐",
        "type": "诗",
        "rhythmic": "",
        "title": "乐游园望月",
        "preface": "",
        "paragraphs": [
            "炎灵全盛地，明月半秋时。",
            "今古人同望，盈亏节暗移。",
            "彩凝双月逈，轮度八川迟。",
            "共惜鸣珂去，金波送酒巵。"
        ],
        "notes": "",
        "id": "3c97a264a29fa9a2e14776ba5e470d36"
    },
    {
        "author": "杨凭",
        "dynasty": "唐",
        "type": "诗",
        "rhythmic": "",
        "title": "千叶桃花",
        "preface": "",
        "paragraphs": [
            "千叶桃花胜百花，孤荣春晚驻年华。",
            "若教避俗秦人见，知向河源旧侣夸。"
        ],
        "notes": "",
        "id": "9e7330d0be4954a2a643eb508068d91a"
    },
    {
        "author": "杨凭",
        "dynasty": "唐",
        "type": "诗",
        "rhythmic": "",
        "title": "春中泛舟",
        "preface": "",
        "paragraphs": [
            "仙郎归奏过湘东，正值三湘二月中。",
            "惆怅满川桃杏醉，醉看还与曲江同。"
        ],
        "notes": "",
        "id": "3726c48e7978532eb67de1bede3c8907"
    },
    {
        "author": "杨凭",
        "dynasty": "唐",
        "type": "诗",
        "rhythmic": "",
        "title": "雨中怨秋",
        "preface": "",
        "paragraphs": [
            "辞家远客怆秋风，千里寒云与断蓬。",
            "日暮隔山投古寺，钟声何处雨蒙蒙。"
        ],
        "notes": "",
        "id": "6804f18dd93ef25acee90ea3110e01a3"
    },
    {
        "author": "杨凭",
        "dynasty": "唐",
        "type": "诗",
        "rhythmic": "",
        "title": "秋日独游曲江",
        "preface": "",
        "paragraphs": [
            "信马闲过忆所亲，秋山行尽路无尘。",
            "主人莫惜松阴醉，还有千钱沽酒人。"
        ],
        "notes": "",
        "id": "eb5b28ec0965adfe72fd5c096b497102"
    },
    {
        "author": "杨凭",
        "dynasty": "唐",
        "type": "诗",
        "rhythmic": "",
        "title": "寄别",
        "preface": "",
        "paragraphs": [
            "晚烟洲雾共苍苍，河雁惊飞不作行。",
            "廻斾转舟行数里，歌声犹自逐清湘。"
        ],
        "notes": "",
        "id": "0b73081037e0f1cd293c04766457ffe4"
    },
    {
        "author": "杨凭",
        "dynasty": "唐",
        "type": "诗",
        "rhythmic": "",
        "title": "边情",
        "preface": "",
        "paragraphs": [
            "新种如今屡请和，玉关边上幸无他。",
            "欲知北海苦辛处，看取节毛余几多。"
        ],
        "notes": "",
        "id": "267299fb8e97c62ab381293a73b614ab"
    },
    {
        "author": "杨凭",
        "dynasty": "唐",
        "type": "诗",
        "rhythmic": "",
        "title": "早发湘中",
        "preface": "",
        "paragraphs": [
            "按节鸣笳中贵催，红旌白斾满船开。",
            "迎愁湓浦登城望，西见荆门积水来。"
        ],
        "notes": "",
        "id": "f8d1db1224eaff665a76cfe87411b94c"
    },
    {
        "author": "杨凭",
        "dynasty": "唐",
        "type": "诗",
        "rhythmic": "",
        "title": "海榴",
        "preface": "",
        "paragraphs": [
            "海榴殷色透帘栊，看盛看衰意欲同。",
            "若许三英随五马，便将浓艳鬬繁红。"
        ],
        "notes": "",
        "id": "3cef57bc207bf43e246c2328905bd4db"
    },
    {
        "author": "杨凭",
        "dynasty": "唐",
        "type": "诗",
        "rhythmic": "",
        "title": "春情",
        "preface": "",
        "paragraphs": [
            "暮雨朝云几日归，如丝如雾湿人衣。",
            "三湘二月春光早，莫逐狂风缭乱飞。"
        ],
        "notes": "",
        "id": "990c9bebe198260d374429105bc68306"
    },
    {
        "author": "杨凭",
        "dynasty": "唐",
        "type": "诗",
        "rhythmic": "",
        "title": "送客往荆州",
        "preface": "",
        "paragraphs": [
            "巴丘过日又登城，云水湘东一日平。",
            "若爱春秋繁露学，正逢元凯镇南荆。"
        ],
        "notes": "",
        "id": "8ea2216cf7274cef36e93ee34c5dbd19"
    },
    {
        "author": "杨凭",
        "dynasty": "唐",
        "type": "诗",
        "rhythmic": "",
        "title": "赠马炼师",
        "preface": "",
        "paragraphs": [
            "心嫌碧落更何从，月帔花冠冰雪容。",
            "行雨若迷归处路，近南惟见祝融峰。"
        ],
        "notes": "",
        "id": "24e1d7a47fe66ec8690faf646950683e"
    },
    {
        "author": "杨凭",
        "dynasty": "唐",
        "type": "诗",
        "rhythmic": "",
        "title": "湘江泛舟",
        "preface": "",
        "paragraphs": [
            "湘川洛浦三千里，地角天涯南北遥。",
            "除却同倾百壶外，不愁谁奈两魂销。"
        ],
        "notes": "",
        "id": "712579fcf63ad8e2df0a95f1464fc4da"
    },
    {
        "author": "杨凭",
        "dynasty": "唐",
        "type": "诗",
        "rhythmic": "",
        "title": "送别",
        "preface": "",
        "paragraphs": [
            "江岸梅花雪不如，看君驿驭向南徐。",
            "相闻不必因来雁，云里飞輧落素书。"
        ],
        "notes": "",
        "id": "d304c1b58352397d97d6d96b8d1a8186"
    },
    {
        "author": "杨凭",
        "dynasty": "唐",
        "type": "诗",
        "rhythmic": "",
        "title": "赠窦牟",
        "preface": "",
        "paragraphs": [
            "直用天才众却瞋，应欺李杜久为尘。",
            "南荒不死中华老，别玉翻同西国人。"
        ],
        "notes": "",
        "id": "fa7e6fd0e215d109631edad2d17668dd"
    }
]