[
    {
        "author": "袁复一",
        "dynasty": "宋",
        "type": "诗",
        "rhythmic": "",
        "title": "昨暮侍玉霄亭坐新月初上凉风叠至配以丹荔白醑景物且美赋诗呈知府丈",
        "preface": "",
        "paragraphs": [
            "夜凉时到此亭中，舞袂掀髯几许同。",
            "竹叶旧曾浮大白，绛囊新喜擘轻红。",
            "若为遽舍风千叠，未苦能留月一弓。",
            "只尺玉峰应好在，欲招鸾驭下空蒙。"
        ],
        "notes": "",
        "id": "362eda8460a5e7d5b1f73d1aadb9afb3"
    }
]