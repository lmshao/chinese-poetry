[
    {
        "author": "游师雄",
        "dynasty": "宋",
        "type": "诗",
        "rhythmic": "",
        "title": "着棋台",
        "preface": "",
        "paragraphs": [
            "石桥跨两岫，野叟尝远跖。",
            "旁有枰棋处，云是仙人奕。"
        ],
        "notes": "",
        "id": "830a8b99828cdc90dc99cb7efdcce64a"
    },
    {
        "author": "游师雄",
        "dynasty": "宋",
        "type": "诗",
        "rhythmic": "",
        "title": "汲泉烹茶寄叶君康直",
        "preface": "",
        "paragraphs": [
            "清甘一派古祠边，昨日亲烹小凤团。",
            "却恨竟陵无品目，烦君粗鉴为尝看。"
        ],
        "notes": "",
        "id": "a17425307fb8e0e0a56843a7723a5365"
    },
    {
        "author": "游师雄",
        "dynasty": "宋",
        "type": "诗",
        "rhythmic": "",
        "title": "过九成宫旧址二首  其一",
        "preface": "",
        "paragraphs": [
            "今古市朝已变，隋唐楼殿成空。",
            "惟有山头明月，夜来犹照荒宫。"
        ],
        "notes": "",
        "id": "c83f1ed92b518474479e122ba161c0b1"
    },
    {
        "author": "游师雄",
        "dynasty": "宋",
        "type": "诗",
        "rhythmic": "",
        "title": "过九成宫旧址二首  其二",
        "preface": "",
        "paragraphs": [
            "不见六龙驻跸，空余五栝阴森。",
            "当日宫前流水，潺湲直到如今。"
        ],
        "notes": "",
        "id": "dc65d0692a54cfde0ff71b4cc3307687"
    },
    {
        "author": "游师雄",
        "dynasty": "宋",
        "type": "诗",
        "rhythmic": "",
        "title": "贺岷州守种谊破鬼章二首  其一",
        "preface": "",
        "paragraphs": [
            "王师一举疾于雷，顷刻俄闻破敌回。",
            "且喜将门还出将，槛车生致鬼章来。"
        ],
        "notes": "",
        "id": "f904c98c0b413d047030411ab3ea6bba"
    },
    {
        "author": "游师雄",
        "dynasty": "宋",
        "type": "诗",
        "rhythmic": "",
        "title": "贺岷州守种谊破鬼章二首  其二",
        "preface": "",
        "paragraphs": [
            "围合洮州敌未知，烟云初散见旌旗。",
            "忽惊汉将从天下，始恨羌酋送死迟。"
        ],
        "notes": "",
        "id": "cda68c6d64eec5041da9253566019da6"
    }
]