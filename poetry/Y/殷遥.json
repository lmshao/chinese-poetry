[
    {
        "author": "殷遥",
        "dynasty": "唐",
        "type": "诗",
        "rhythmic": "",
        "title": "塞上",
        "preface": "",
        "paragraphs": [
            "万里𬯎城在，三边虏气衰。",
            "沙填孤嶂角，烧断故关碑。",
            "马色经寒惨，雕声带晚悲。",
            "将军正闲暇，留客换歌辞。"
        ],
        "notes": "",
        "id": "8a6320185181f8a2a5273dd15a9fddf5"
    },
    {
        "author": "殷遥",
        "dynasty": "唐",
        "type": "诗",
        "rhythmic": "",
        "title": "送友人下第归省",
        "preface": "",
        "paragraphs": [
            "君此卜行日，高堂应梦归。",
            "莫将和氏泪，滴著老莱衣。",
            "岳雨连河细，田禽出麦飞。",
            "到家调膳后，吟好送斜晖。"
        ],
        "notes": "",
        "id": "505a2753d46811e5391a70975073ad8b"
    },
    {
        "author": "殷遥",
        "dynasty": "唐",
        "type": "诗",
        "rhythmic": "",
        "title": "送杜士瞻楚州觐省",
        "preface": "",
        "paragraphs": [
            "风流与才思，俱似晋时人。",
            "淮月归心促，江花入兴新。",
            "云深苍海暮，柳暗白门春。",
            "共道官犹小，怜君孝养亲。"
        ],
        "notes": "",
        "id": "c0f2f84df46e85faa92ac33abf47b487"
    },
    {
        "author": "殷遥",
        "dynasty": "唐",
        "type": "诗",
        "rhythmic": "",
        "title": "友人山亭",
        "preface": "",
        "paragraphs": [
            "故人虽薄宦，往往涉清溪。",
            "凿牖对山月，褰裳拂涧霓。",
            "游鱼逆水上，宿鸟向风栖。",
            "一见桃花发，能令秦汉迷。"
        ],
        "notes": "",
        "id": "530830da89abebc9600fa9b1adce5b49"
    },
    {
        "author": "殷遥",
        "dynasty": "唐",
        "type": "诗",
        "rhythmic": "",
        "title": "春晚山行",
        "preface": "",
        "paragraphs": [
            "寂历青山晚，山行趣不稀。",
            "野花成子落，江燕引雏飞。",
            "暗草薰苔径，晴杨扫石矶。",
            "俗人犹语此，余亦转忘归。"
        ],
        "notes": "",
        "id": "c54e3e72f43aef464efebb5f0b0075c9"
    },
    {
        "author": "殷遥",
        "dynasty": "唐",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "归心静对萤飞月，远梦长惊角满楼。"
        ],
        "notes": "",
        "id": "6f1495c8ec7781c702ae8200ff329210"
    }
]