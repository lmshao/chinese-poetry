[
    {
        "author": "尤袤",
        "dynasty": "宋",
        "type": "诗",
        "rhythmic": "",
        "title": "君子堂",
        "preface": "",
        "paragraphs": [
            "堂堂文简公，一世夔与臯。",
            "君子哉若人，此言圣所褒。",
            "遗爱在斯民，谁能荐牲牢。",
            "独有坐啸地，清风仰弥高。"
        ],
        "notes": "",
        "id": "0fa7fc6bbcdf3f35c5e23529a1d40f7c"
    },
    {
        "author": "尤袤",
        "dynasty": "宋",
        "type": "诗",
        "rhythmic": "",
        "title": "节爱堂",
        "preface": "",
        "paragraphs": [
            "谁怜穷山民，糠籺不自赡。",
            "纷纷死沟壑，往往困征歛。",
            "夫惟节与爱，是谓仁且俭。",
            "揭兹圣人言，聊用自针砭。"
        ],
        "notes": "",
        "id": "8aa346f868774708a530c3d85d0c1b64"
    },
    {
        "author": "尤袤",
        "dynasty": "宋",
        "type": "诗",
        "rhythmic": "",
        "title": "凝思堂",
        "preface": "",
        "paragraphs": [
            "失脚坠尘网，牒诉装吾怀。",
            "公庭了官事，时来坐幽斋。",
            "天风肃泠泠，山鸟鸣喈喈。",
            "我思在何许，独对苍然崖。"
        ],
        "notes": "",
        "id": "e2a169d8ea3a8565fe6a11abc92377fd"
    },
    {
        "author": "尤袤",
        "dynasty": "宋",
        "type": "诗",
        "rhythmic": "",
        "title": "乐山堂",
        "preface": "",
        "paragraphs": [
            "草堂有遗基，榛莽岁月久。",
            "我来始经葺，挹翠开户牖。",
            "群山供啸傲，万象皆奔走。",
            "所以名乐山，欲企仁者寿。"
        ],
        "notes": "",
        "id": "c9e79eaf14f88cbd86f0cd6b9fb4fc09"
    },
    {
        "author": "尤袤",
        "dynasty": "宋",
        "type": "诗",
        "rhythmic": "",
        "title": "匿峰亭",
        "preface": "",
        "paragraphs": [
            "山亭在山背，不见山巍巍。",
            "但见四面风，辐凑朝宗之。",
            "深藏固甚智，自牧甘处卑。",
            "一谦受四益，是以能不危。"
        ],
        "notes": "",
        "id": "fdef8736b9e39cb691f7b447f74a9b62"
    },
    {
        "author": "尤袤",
        "dynasty": "宋",
        "type": "诗",
        "rhythmic": "",
        "title": "驻目亭",
        "preface": "",
        "paragraphs": [
            "攀梯上甓级，小憩得危亭。",
            "一览尽寥廓，四山耸寒青。",
            "浩若凌太虚，翩如逐遐征。",
            "昏花拭病目，望处增双明。"
        ],
        "notes": "",
        "id": "de17e05ebf3471d8108f21c429d909ca"
    },
    {
        "author": "尤袤",
        "dynasty": "宋",
        "type": "诗",
        "rhythmic": "",
        "title": "台州郡斋杂咏十二首 参云亭",
        "preface": "",
        "paragraphs": [
            "昔贤已跨鹤，故迹余参云。",
            "旧德慨云远，干霄气仍存。",
            "青山宿雾卷，乔木苍烟昏。",
            "尚想来游处，笙箫中夜闻。"
        ],
        "notes": "",
        "id": "5ad35a707e2a30fcfa344f1212191521"
    },
    {
        "author": "尤袤",
        "dynasty": "宋",
        "type": "诗",
        "rhythmic": "",
        "title": "台州郡斋杂咏十二首 双岩堂",
        "preface": "",
        "paragraphs": [
            "两岩鬰青苍，中有堂突兀。",
            "回廊外环遶，修竹布行列。",
            "悬崖上幽径，窥壁见遗碣。",
            "面墙谁所筑，除去碍膺物。"
        ],
        "notes": "",
        "id": "31c5bb5da908423e839d2853d7890747"
    },
    {
        "author": "尤袤",
        "dynasty": "宋",
        "type": "诗",
        "rhythmic": "",
        "title": "台州郡斋杂咏十二首 玉霄亭",
        "preface": "",
        "paragraphs": [
            "青山围郡城，东望独空远。",
            "苍茫溟海近，相像蓬莱浅。",
            "朝光上遗堞，云气接虚𪩘。",
            "羡门与安期，鸾鹤若在眼。"
        ],
        "notes": "",
        "id": "c6d6dcad85eafc91fb2db5eb4b5507ae"
    },
    {
        "author": "尤袤",
        "dynasty": "宋",
        "type": "诗",
        "rhythmic": "",
        "title": "台州郡斋杂咏十二首 清平阁",
        "preface": "",
        "paragraphs": [
            "举世溷浊中，谁当清见底。",
            "崎岖太行道，谁贵平如坻。",
            "安得□□美，如此一池水。",
            "悠悠小阁□，视水知此理。"
        ],
        "notes": "",
        "id": "149b408e3474a97def38cc7d91c3be7a"
    },
    {
        "author": "尤袤",
        "dynasty": "宋",
        "type": "诗",
        "rhythmic": "",
        "title": "台州郡斋杂咏十二首 霞起堂",
        "preface": "",
        "paragraphs": [
            "□□赤城山，霞色起夜半。",
            "建标自古□，□□羡吟玩。",
            "僊人□□□，□手若可唤。",
            "彤光射胸臆，三咽骨自换。"
        ],
        "notes": "",
        "id": "4fc1fffe3fbf9f80619944c57f9cb22b"
    },
    {
        "author": "尤袤",
        "dynasty": "宋",
        "type": "诗",
        "rhythmic": "",
        "title": "台州四诗  其一",
        "preface": "",
        "paragraphs": [
            "三日霪霖已渺漫，未晴三日又言干。",
            "自来说道天难做，天到台州分外难。"
        ],
        "notes": "",
        "id": "558b35fd451a2b729934c1e1cda575e8"
    },
    {
        "author": "尤袤",
        "dynasty": "宋",
        "type": "诗",
        "rhythmic": "",
        "title": "台州四诗  其二",
        "preface": "",
        "paragraphs": [
            "百病疮痍费抚摩，官供仍媿拙催科。",
            "自怜鞅掌成何事，赢得霜毛一倍多。"
        ],
        "notes": "",
        "id": "f3ecb3dbfb157950e76c7054a678c024"
    },
    {
        "author": "尤袤",
        "dynasty": "宋",
        "type": "诗",
        "rhythmic": "",
        "title": "台州四诗  其三",
        "preface": "",
        "paragraphs": [
            "多病多愁老使君，不忧风雨不忧贫。",
            "三年不识东湖面，枉与东湖作主人。"
        ],
        "notes": "",
        "id": "33c3c034163eaadb6800fee0e65d16d5"
    },
    {
        "author": "尤袤",
        "dynasty": "宋",
        "type": "诗",
        "rhythmic": "",
        "title": "台州四诗  其四",
        "preface": "",
        "paragraphs": [
            "两载终更过七旬，今朝方始是闲身。",
            "细看壁上题名记，六十年间只五人。"
        ],
        "notes": "",
        "id": "552570ea8598f3993c215fd5188e0b24"
    },
    {
        "author": "尤袤",
        "dynasty": "宋",
        "type": "诗",
        "rhythmic": "",
        "title": "寄林景思",
        "preface": "",
        "paragraphs": [
            "临海睽离七度春，都城相见话悲辛。",
            "苍颜白发浑非旧，短句长篇却有神。",
            "一第蹉跎真可叹，半生奔走坐长贫。",
            "老怀先自难为别，相识如君更几人。"
        ],
        "notes": "",
        "id": "3609bd09336bc044e61226988dc3cd9a"
    },
    {
        "author": "尤袤",
        "dynasty": "宋",
        "type": "诗",
        "rhythmic": "",
        "title": "青山寺",
        "preface": "",
        "paragraphs": [
            "峥嵘楼阁插天开，门外湖山翠作堆。",
            "荡漾烟波迷泽国，空蒙云气认蓬莱。",
            "香销龙象辉金碧，雨过麒麟剥翠苔。",
            "二十九年三到此，一生知有几回来。"
        ],
        "notes": "",
        "id": "7441651769cff54ca1726afa58dec34b"
    },
    {
        "author": "尤袤",
        "dynasty": "宋",
        "type": "诗",
        "rhythmic": "",
        "title": "听鶑阁",
        "preface": "",
        "paragraphs": [
            "春催金谷晓，一望百花齐。",
            "不作辽西梦，从渠著意啼。"
        ],
        "notes": "",
        "id": "ac7165f87cd69fec116d6594b60bd3a1"
    },
    {
        "author": "尤袤",
        "dynasty": "宋",
        "type": "诗",
        "rhythmic": "",
        "title": "游合皂山",
        "preface": "",
        "paragraphs": [
            "春山灵草百花香，谁识仙家日月长。",
            "满院莓苔绿阴匝，棋声何处隔宫墙。"
        ],
        "notes": "",
        "id": "31c9eb3cd305b466d97447f5e819fdf8"
    },
    {
        "author": "尤袤",
        "dynasty": "宋",
        "type": "诗",
        "rhythmic": "",
        "title": "易帅守",
        "preface": "",
        "paragraphs": [
            "维扬五易帅，山阳四易守。",
            "我来七八月，月月常奔走。",
            "帑藏忧煎熬，官民困驰骤。",
            "世态竞趋新，人情盖诣旧。",
            "如其数移易，是使政纷糅。",
            "彼席不得温，设施亦何有。",
            "淮南重雕瘵，十室空八九。",
            "况复苦将迎，不忍更回首。",
            "尝闻古为治，必假岁月久。",
            "安得如弈棋，易置翻覆手。"
        ],
        "notes": "",
        "id": "0a2c43390d50990f733614e3e7e4a212"
    },
    {
        "author": "尤袤",
        "dynasty": "宋",
        "type": "诗",
        "rhythmic": "",
        "title": "淮民谣",
        "preface": "",
        "paragraphs": [
            "东府买舟船，西府买器械。",
            "问侬欲何为，团结山水寨。",
            "寨长过我庐，意气甚雄粗。",
            "青衫两承局，暮夜连勾呼。",
            "勾呼且未已，椎剥到鸡豕。",
            "供应稍不如，向前受笞箠。",
            "驱东复驱西，弃却锄与犁。",
            "无钱买刀剑，典尽浑家衣。",
            "去年江南荒，趁熟过江北。",
            "江北不可往，江南归未得。",
            "父母生我时，教我学耕桑。",
            "不识官府严，安能事戎行。",
            "执枪不解刺，执弓不能射。",
            "团结我何为，徒劳定无益。",
            "流离重流离，忍冻复忍饥。",
            "谁谓天地宽，一身无所依。",
            "淮南丧乱后，安集亦未久。",
            "死者积如麻，生者能几口。",
            "荒村日西斜，破屋两三家。",
            "抚摩力不足，将奈此扰何。"
        ],
        "notes": "",
        "id": "2e765a25088843a4e7d82d81059aad84"
    },
    {
        "author": "尤袤",
        "dynasty": "宋",
        "type": "诗",
        "rhythmic": "",
        "title": "蒙杨廷秀送西归朝天二集赠以七言",
        "preface": "",
        "paragraphs": [
            "西归累岁却朝天，添得囊中六百篇。",
            "垂棘连城三倍价，夜光明月十分圆。",
            "竞夸凤沼诗仙样，当有鸡林贾客传。",
            "我似岑参与高适，姓名得入少陵编。"
        ],
        "notes": "",
        "id": "abea2c023d7221c97ca5c9526f206fd6"
    },
    {
        "author": "尤袤",
        "dynasty": "宋",
        "type": "诗",
        "rhythmic": "",
        "title": "题云海亭",
        "preface": "",
        "paragraphs": [
            "亭前山色绕危栏，亭下波涛直浸山。",
            "波上渔舟亭上客，相看浑在画图间。"
        ],
        "notes": "",
        "id": "3dd2174daa1506cef4a90104db6d14ba"
    },
    {
        "author": "尤袤",
        "dynasty": "宋",
        "type": "诗",
        "rhythmic": "",
        "title": "张公洞",
        "preface": "",
        "paragraphs": [
            "吾闻荆溪南，有地僊所宅。",
            "十年劳梦想，今日著脚历。",
            "扁舟下湖㳇，水涨没砂碛。",
            "结缆小桥傍，杖藜从所适。",
            "平冈面坡陁，叠嶂堆襞积。",
            "行行三两里，夹道乔木植。",
            "其末几合抱，其高乃千尺。",
            "风生万壑响，日照四山赤。",
            "时摇树林抄，忽见屋宇脊。",
            "宫门何峥嵘，南路颇修直。",
            "长廊景曀曀，崩殿人寂寂。",
            "寥落昔贤题，摩挲壁间墨。",
            "扪萝上层岭，俯瞰得深窟。",
            "危梯交枝撑，鸟道穿诘屈。",
            "投身乍宽纵，跼步仍逼窄。",
            "攀援愁颠跻，傲睨惊险僻。",
            "悬崖朵颏颔，乱石拱剑戟。",
            "白云何时横，乳溢或自滴。",
            "中空正澒洞，了不见天隙。",
            "冥行迷近远，伛偻犹擿埴。",
            "巉岩岂人工，隠轸入地脉。",
            "穷幽或篝火，俯跪仅容席。",
            "仙坛尚故处，丹灶俨遗迹。",
            "山虫鸣咿嚘，野鼠声啧唶。",
            "传闻老父语，以往深莫测。",
            "中有白玉堂，横绝巨石塞。",
            "傍连洞庭野，欲去不可极。",
            "潜窥目先旋，纵走膝无力。",
            "邅回步西径，突兀出峭壁。",
            "枞风高枝樛，藤蔓青阴羃。",
            "芳草何芊绵，丹花亦狼籍。",
            "踌躇古亭上，𫖯仰幽涧碧。",
            "丁当下流水，磊磈欲落石。",
            "虽云培𪣻高，气与嵩华敌。",
            "其南有空穴，澹瀩殷幽黑。",
            "阴风互吞吐，冷气森喷逼。",
            "蛟龙久伏藏，金玉閟简册。",
            "灵踪信茫昧，幻怪纷惨戚。",
            "将无神物守，欲与世壤隔。",
            "平生丘壑念，蚤岁泉石癖。",
            "岂不思三山，所恨无六翮。",
            "乐哉兹辰游，逸兴潜有激。",
            "仙翁在何许，绿发尚如昔。",
            "髣髴笙箫声，徘徊鸾鹤翼。",
            "俗缘磨不尽，梦境坐形役。",
            "何阶筑衡茅，幽讨穷日夕。",
            "风云西北起，天地忽改色。",
            "仓皇促归斾，造物岂戏剧。",
            "良游易乖悟，真赏难再得。",
            "寄语山中人，重来傥相识。"
        ],
        "notes": "",
        "id": "0305cebab8b84dbb640d93c5aa82eb7b"
    },
    {
        "author": "尤袤",
        "dynasty": "宋",
        "type": "诗",
        "rhythmic": "",
        "title": "己亥元日",
        "preface": "",
        "paragraphs": [
            "玉历均调岁启端，东风又逐斗杓还。",
            "萧条门巷经过少，老病腰支拜起难。",
            "白发但能欺槁项，青春不解驻朱颜。",
            "余龄有几仍多幸，占得山林一味闲。"
        ],
        "notes": "",
        "id": "d8050df645e9fee2c2bec7d77b921790"
    },
    {
        "author": "尤袤",
        "dynasty": "宋",
        "type": "诗",
        "rhythmic": "",
        "title": "次韵德翁苦雨",
        "preface": "",
        "paragraphs": [
            "十年江国水如淫，怕见三秋雨作霖。",
            "可念田家妨卒岁，须烦风伯荡层阴。",
            "禾头昨夜忧生耳，木德何时却守心。",
            "兀坐书窗诗作祟，寒虫呜咽伴愁吟。"
        ],
        "notes": "",
        "id": "a888730511b3ecb0f35c6ed62e43338d"
    },
    {
        "author": "尤袤",
        "dynasty": "宋",
        "type": "诗",
        "rhythmic": "",
        "title": "梅",
        "preface": "",
        "paragraphs": [
            "不奈雪埋照，可堪风漏香。",
            "天寒无疹粟，日暮有严粧。",
            "桃李真肥婢，松筠共老苍。",
            "合教居第一，独自占年芳。"
        ],
        "notes": "",
        "id": "5dcd73f98ea0d301b472f9b662e4f7ef"
    },
    {
        "author": "尤袤",
        "dynasty": "宋",
        "type": "诗",
        "rhythmic": "",
        "title": "和渭叟梅花",
        "preface": "",
        "paragraphs": [
            "不避风霜苦，自甘丘壑潜。",
            "未禁沾额角，信好插梳尖。",
            "春意已张本，寒威今解严。",
            "殷勤留客意，尚许隔墙觇。"
        ],
        "notes": "",
        "id": "a1017265f2617a1af9f2a32cbfc1d870"
    },
    {
        "author": "尤袤",
        "dynasty": "宋",
        "type": "诗",
        "rhythmic": "",
        "title": "梅花",
        "preface": "",
        "paragraphs": [
            "冷艳天然白，寒香分外清。",
            "稍惊春色早，又唤客愁生。",
            "待索巡簷笑，嫌闻出塞声。",
            "园林多少树，见尔眼偏明。"
        ],
        "notes": "",
        "id": "ab4aae4450a8f2a5c8d2fa35fbfc5191"
    },
    {
        "author": "尤袤",
        "dynasty": "宋",
        "type": "诗",
        "rhythmic": "",
        "title": "蜡梅",
        "preface": "",
        "paragraphs": [
            "破腊惊春意，凌寒试晓粧。",
            "应嫌脂粉白，故染曲尘黄。",
            "缀树蜂悬室，排筝雁著行。",
            "团酥与凝蜡，难学是生香。"
        ],
        "notes": "",
        "id": "d0709c52d4e5691141c1b4d2231ed512"
    },
    {
        "author": "尤袤",
        "dynasty": "宋",
        "type": "诗",
        "rhythmic": "",
        "title": "次韵尹朋梅花",
        "preface": "",
        "paragraphs": [
            "江北江南天未春，阳和先已到孤根。",
            "斜枝冷落溪头路，瘦影扶疏竹外村。",
            "水部未妨时遣兴，玉妃谁复与招魂。",
            "天寒好伴罗浮醉，明月清风许重论。"
        ],
        "notes": "",
        "id": "68aee2ca6b1bd0a1824a76b15a1b1918"
    },
    {
        "author": "尤袤",
        "dynasty": "宋",
        "type": "诗",
        "rhythmic": "",
        "title": "梅花二首  其一",
        "preface": "",
        "paragraphs": [
            "竹外篱边一树斜，可怜芳意自萌芽。",
            "也知春到先舒蕊，又被寒欺不放花。",
            "索笑几回惊岁晚，相思一夜绕天涯。",
            "直须待得垂垂发，踏月相携过酒家。"
        ],
        "notes": "",
        "id": "940ce24ac26cafa0a5ad185417d2910b"
    },
    {
        "author": "尤袤",
        "dynasty": "宋",
        "type": "诗",
        "rhythmic": "",
        "title": "梅花二首  其二",
        "preface": "",
        "paragraphs": [
            "冷蕊疏枝半不禁，眼看芳信日骎骎。",
            "雪霜不管朝天面，风月能知匪石心。",
            "望远可无南北使，客愁空费短长吟。",
            "年年准拟花排恨，不道看花恨更深。"
        ],
        "notes": "",
        "id": "ab10b52589f052737eb44e6534bb4d19"
    },
    {
        "author": "尤袤",
        "dynasty": "宋",
        "type": "诗",
        "rhythmic": "",
        "title": "落梅",
        "preface": "",
        "paragraphs": [
            "清溪西畔小桥东，落月纷纷水映红。",
            "五夜客愁花片里，一年春事角声中。",
            "歌残玉树人何在，舞破山香曲未终。",
            "却忆孤山醉归路，马蹄香雪衬东风。"
        ],
        "notes": "",
        "id": "d31c7b10d4eb7ffa2f7c508b5c74167b"
    },
    {
        "author": "尤袤",
        "dynasty": "宋",
        "type": "诗",
        "rhythmic": "",
        "title": "入春半月未有梅花",
        "preface": "",
        "paragraphs": [
            "枯树扶疏水满池，攀翻未见玉团枝。",
            "应羞无雪教谁伴，未肯先春独探支。",
            "几度杖藜贪看早，一年芳信恨开迟。",
            "留连东阁空愁绝，只误何郎作好诗。"
        ],
        "notes": "",
        "id": "de8f1dbaf4536873ab049fc877606997"
    },
    {
        "author": "尤袤",
        "dynasty": "宋",
        "type": "诗",
        "rhythmic": "",
        "title": "德翁有诗再用前韵三首  其一",
        "preface": "",
        "paragraphs": [
            "文章仙伯记仇池，每想横斜竹外枝。",
            "未放柔柯攒玉雪，稍看红蒂染燕支。",
            "别来望远凭谁寄，老去寻春只恐迟。",
            "把酒问花花解语，定应催促要新诗。"
        ],
        "notes": "",
        "id": "a84474cadb43e4462f947a1602f591d5"
    },
    {
        "author": "尤袤",
        "dynasty": "宋",
        "type": "诗",
        "rhythmic": "",
        "title": "德翁有诗再用前韵三首  其二",
        "preface": "",
        "paragraphs": [
            "立马黄昏遶曲池，几回踏雪问南枝。",
            "不应春到花犹未，定恐寒侵力不支。",
            "陇上已惊传信晚，樽前只想弄粧迟。",
            "临风不语空归去，独立无憀自咏诗。"
        ],
        "notes": "",
        "id": "f33ead187994825177e087144986d25b"
    },
    {
        "author": "尤袤",
        "dynasty": "宋",
        "type": "诗",
        "rhythmic": "",
        "title": "德翁有诗再用前韵三首  其三",
        "preface": "",
        "paragraphs": [
            "尝记寻芳到习池，攀条频认去年枝。",
            "晓穿曲径千林去，晚度危桥一木支。",
            "不避春寒来得得，只缘人望故迟迟。",
            "无钱可办罗浮醉，报答春光只有诗。"
        ],
        "notes": "",
        "id": "8f4320051901ce47ca3b732ef5eb8f6f"
    },
    {
        "author": "尤袤",
        "dynasty": "宋",
        "type": "诗",
        "rhythmic": "",
        "title": "次韵渭叟蜡梅",
        "preface": "",
        "paragraphs": [
            "快泻鹅黄若下春，要将香色鬭清珍。",
            "蜡丸暗拆东君信，栀貌宁欺我辈人。",
            "光价未输何逊早，诗篇重见豫章新。",
            "浑金璞玉争多少，要与江梅作近亲。"
        ],
        "notes": "",
        "id": "31256af6a0bd2b1cee7d947b3bc3293f"
    },
    {
        "author": "尤袤",
        "dynasty": "宋",
        "type": "诗",
        "rhythmic": "",
        "title": "雪",
        "preface": "",
        "paragraphs": [
            "睡觉不知雪，但惊窗户明。",
            "飞花厚一尺，和月照三更。",
            "草木浅深白，丘堘高下平。",
            "饥民莫咨怨，第一念边兵。"
        ],
        "notes": "",
        "id": "56bd1ac69c3297610ca90d44b4a6fb0e"
    },
    {
        "author": "尤袤",
        "dynasty": "宋",
        "type": "诗",
        "rhythmic": "",
        "title": "甲午春前得雪  其一",
        "preface": "",
        "paragraphs": [
            "寒声昨夜响萧萧，逗晓堦庭亦已消。",
            "残腊距春无几日，一年飞雪只今朝。",
            "微阳欲动梅惊萼，余润才沾麦放苗。",
            "天意未能违物意，漫留残白占山腰。"
        ],
        "notes": "",
        "id": "f18597174bf2cd369c32463fbd79209a"
    },
    {
        "author": "尤袤",
        "dynasty": "宋",
        "type": "诗",
        "rhythmic": "",
        "title": "甲午春前得雪  其二",
        "preface": "",
        "paragraphs": [
            "飞英回旋逐风飘，爽气令人意欲消。",
            "荏苒流年春送腊，殷勤密雪暮连朝。",
            "冬回庾岭花无数，烟煖蓝田玉有苗。",
            "一饱自今真可望，更看南亩麦齐腰。"
        ],
        "notes": "",
        "id": "0271a62bfc3722361b3856d50614c47a"
    },
    {
        "author": "尤袤",
        "dynasty": "宋",
        "type": "诗",
        "rhythmic": "",
        "title": "甲午春前得雪  其三",
        "preface": "",
        "paragraphs": [
            "冻云排阵拥山椒，待伴还应不肯消。",
            "皎月冰壶千顷夜，冷烟茅屋几家朝。",
            "梅枝堆亚难寻萼，萱草侵凌不辨苗。",
            "残甲败鳞随处是，被谁敲折玉龙腰。"
        ],
        "notes": "",
        "id": "763b0a4f8a0fae2af2eb0db49739622b"
    },
    {
        "author": "尤袤",
        "dynasty": "宋",
        "type": "诗",
        "rhythmic": "",
        "title": "正月二十八日夜大雪",
        "preface": "",
        "paragraphs": [
            "一冬无雪润田畴，渴井泉源冻不流。",
            "昨夜忽飞三尺雪，今年须兆十分秋。",
            "占时父老应先喜，忍冻饥民莫漫愁。",
            "晴色已回春气候，晚风摇绿看来牟。"
        ],
        "notes": "",
        "id": "0d757d74e653e21c1b2b542012b42b28"
    },
    {
        "author": "尤袤",
        "dynasty": "宋",
        "type": "诗",
        "rhythmic": "",
        "title": "别李德翁",
        "preface": "",
        "paragraphs": [
            "长恨古人少，斯人今古人。",
            "二难俱益友，两载觉情亲。",
            "世态深难测，心期久益真。",
            "相看俱半百，此别倍酸辛。"
        ],
        "notes": "",
        "id": "9d8b7fe8022c87ed8610b0ee1284b155"
    },
    {
        "author": "尤袤",
        "dynasty": "宋",
        "type": "诗",
        "rhythmic": "",
        "title": "别林景思",
        "preface": "",
        "paragraphs": [
            "二年无德及斯民，独喜从游得此君。",
            "囊乏一钱穷到骨，胸蟠千古气凌云。",
            "论交却恨相逢晚，别袂真成不忍分。",
            "后夜相思眇空阔，尺书应许雁知闻。"
        ],
        "notes": "",
        "id": "462343e4a4d7c4160590fa7fa09cf9fe"
    },
    {
        "author": "尤袤",
        "dynasty": "宋",
        "type": "诗",
        "rhythmic": "",
        "title": "送晦庵南归",
        "preface": "",
        "paragraphs": [
            "二年摩手抚疮痍，恩与庐山五老齐。",
            "合侍玉皇香案侧，却持华节大江西。",
            "鼎新白鹿诸生学，筑就长虹万丈堤。",
            "待哺饥民偏恋德，老翁犹作小儿啼。"
        ],
        "notes": "",
        "id": "4e4bdcc6255d4c0c4b890f7dc23af801"
    },
    {
        "author": "尤袤",
        "dynasty": "宋",
        "type": "诗",
        "rhythmic": "",
        "title": "送提举杨大监解组西归",
        "preface": "",
        "paragraphs": [
            "征辕已动不容攀，回首棠阴蔽芾间。",
            "为郡不知歌舞乐，忧民赢得鬓毛斑。",
            "澄清未展须持节，注想方深便赐环。",
            "从此相思隔烟水，梦魂飞不到螺山。"
        ],
        "notes": "",
        "id": "ec6dc80cbeec51919ce836110add4c0a"
    },
    {
        "author": "尤袤",
        "dynasty": "宋",
        "type": "诗",
        "rhythmic": "",
        "title": "送吴待制帅襄阳二首  其一",
        "preface": "",
        "paragraphs": [
            "方持紫橐侍西清，忽领雄藩向暑行。",
            "谁谓风流贵公子，甘为辛苦一书生。",
            "词源笔下三千牍，武库胸中十万兵。",
            "从此君王宽北顾，山南东道得长城。"
        ],
        "notes": "",
        "id": "66bcfcf40bec49da81e77548f40a813d"
    },
    {
        "author": "尤袤",
        "dynasty": "宋",
        "type": "诗",
        "rhythmic": "",
        "title": "送吴待制帅襄阳二首  其二",
        "preface": "",
        "paragraphs": [
            "欲将盘错试余锋，故拥旗麾讫外庸。",
            "南岘北津形胜地，前羊后杜昔贤踪。",
            "不妨倒载同民乐，自有轻裘折虏冲。",
            "努力功名归报国，莫思山月与林钟。"
        ],
        "notes": "",
        "id": "de6227d82182e5e358fb7b8f6cad4790"
    },
    {
        "author": "尤袤",
        "dynasty": "宋",
        "type": "诗",
        "rhythmic": "",
        "title": "送赵子直帅蜀得须字二首  其一",
        "preface": "",
        "paragraphs": [
            "射策当年首汉儒，去登云路只斯须。",
            "饱闻治最夸闽部，已有先声到益都。",
            "壮略定羌元自许，宗英帅蜀旧来无。",
            "前驱叱驭休辞远，看取东归上政涂。"
        ],
        "notes": "",
        "id": "bc67babf6ce98b951e72ff694e8f1aca"
    },
    {
        "author": "尤袤",
        "dynasty": "宋",
        "type": "诗",
        "rhythmic": "",
        "title": "送赵子直帅蜀得须字二首  其二",
        "preface": "",
        "paragraphs": [
            "帝念西南在一隅，简求才德应时须。",
            "羌夷种落夸威令，秦陇关河听指呼。",
            "自古功名多少壮，及今谈笑定规模。",
            "玉山旧政人谁记，应扫棠阴看画图。"
        ],
        "notes": "",
        "id": "d4c976793c96e364c750c691de14b0d2"
    },
    {
        "author": "尤袤",
        "dynasty": "宋",
        "type": "诗",
        "rhythmic": "",
        "title": "海棠盛开",
        "preface": "",
        "paragraphs": [
            "两株芳蕊傍池阴，一笑嫣然抵万金。",
            "火齐照林光灼灼，彤霞射水影沉沉。",
            "晓粧无力燕支重，春醉方酣酒晕深。",
            "定自格高难著句，不应工部总无心。"
        ],
        "notes": "",
        "id": "cb4782bb32bacad5cc186562ca7451c1"
    },
    {
        "author": "尤袤",
        "dynasty": "宋",
        "type": "诗",
        "rhythmic": "",
        "title": "玉簪花一名鹭鸶",
        "preface": "",
        "paragraphs": [
            "一种幽花迥出尘，孤高耻逐艳阳辰。",
            "瑶枝巧插青鸾扇，玉蕊斜欹白鹭巾。",
            "难与松筠争岁晚，也同葵藿趁时新。",
            "西风昨夜惊庭绿，满院清香恼杀人。"
        ],
        "notes": "",
        "id": "ce2d96a6be55e93c157e12c98e958dcd"
    },
    {
        "author": "尤袤",
        "dynasty": "宋",
        "type": "诗",
        "rhythmic": "",
        "title": "刘屯田墓壮节亭",
        "preface": "",
        "paragraphs": [
            "西涧当年卜考槃，便于神武挂衣冠。",
            "后生无复知前辈，故老犹能说长官。",
            "三尺荒坟埋玉冷，百年壮节倚天寒。",
            "表章頼有群贤力，谁把生刍奠酒盘。"
        ],
        "notes": "",
        "id": "607a8e8dc671a44b4f48dfaaabccabd5"
    },
    {
        "author": "尤袤",
        "dynasty": "宋",
        "type": "诗",
        "rhythmic": "",
        "title": "庚子岁除前一日游茅山",
        "preface": "",
        "paragraphs": [
            "犯寒出行遇，值此岁云除。",
            "刚风驾飚轮，送我游清都。",
            "华阳第八天，仙圣之所居。",
            "洞门劣容人，中宽如室庐。",
            "横前大溪水，于焉限尘区。",
            "其右万石林，错落空翠图。",
            "茅庵著深秀，细路缘崎岖。",
            "幽泉见客喜，颇亦类逃虚。",
            "山深日易曛，捷径趋元符。",
            "琳宫照金碧，天籁鸣笙竽。",
            "侧睨白云峰，前瞻赤沙湖。",
            "金坛耸百丈，阴洞通七途。",
            "俯视人间世，扰扰真虫蛆。",
            "蚤以凡陋质，忝分赤城符。",
            "岂悟夙昔缘，复造神灵墟。",
            "平生梦寐处，恍若登华胥。",
            "归来拜绿章，足力尚有余。",
            "珍馆十六所，安能徧遨娱。",
            "穷探恨不尽，大息仍踟躇。"
        ],
        "notes": "",
        "id": "691a581ce7c80dc9c8bfb1074341416b"
    },
    {
        "author": "尤袤",
        "dynasty": "宋",
        "type": "诗",
        "rhythmic": "",
        "title": "大暑留召伯埭",
        "preface": "",
        "paragraphs": [
            "清风不肯来，烈日不肯暮。",
            "平生山林下，散发颇箕踞。",
            "一官走王事，三伏在道途。",
            "我非褦襶儿，亦尔困驰骛。",
            "居然恋俎豆，安得免羁馽。",
            "区区竟何营，汩汩此飘寓。",
            "渊明应笑人，有底不归去。"
        ],
        "notes": "",
        "id": "c6462ca7a4f5801536fa66613eee3f34"
    },
    {
        "author": "尤袤",
        "dynasty": "宋",
        "type": "诗",
        "rhythmic": "",
        "title": "题米元晖潇湘图二首  其一",
        "preface": "",
        "paragraphs": [
            "万里江天杳霭，一村烟树微茫。",
            "只欠孤篷听雨，恍如身在潇湘。"
        ],
        "notes": "",
        "id": "8191de464339d526911ac5d5a61abfd9"
    },
    {
        "author": "尤袤",
        "dynasty": "宋",
        "type": "诗",
        "rhythmic": "",
        "title": "题米元晖潇湘图二首  其二",
        "preface": "",
        "paragraphs": [
            "淡淡晴山横雾，茫茫远水平沙。",
            "安得绿蓑青笠，往来泛宅浮家。"
        ],
        "notes": "",
        "id": "0e24356496bde5e67ed20d0d915c5a59"
    },
    {
        "author": "尤袤",
        "dynasty": "宋",
        "type": "诗",
        "rhythmic": "",
        "title": "题秋霜阁后山泉",
        "preface": "",
        "paragraphs": [
            "谁把机关引石泉，穿崖一溜响溅溅。",
            "争如庐阜香炉顶，坐看银河落九天。"
        ],
        "notes": "",
        "id": "499189dd1d8128c7940baa4679e9bc7f"
    },
    {
        "author": "尤袤",
        "dynasty": "宋",
        "type": "诗",
        "rhythmic": "",
        "title": "重登斗野亭二首  其一",
        "preface": "",
        "paragraphs": [
            "野色涵空阔，平芜接渺弥。",
            "江淮天设险，星斗地分维。",
            "乔木千年意，沧波万古悲。",
            "老僧尤好事，见在索题诗。"
        ],
        "notes": "",
        "id": "4c33eef821281897446e89e3fb15a012"
    },
    {
        "author": "尤袤",
        "dynasty": "宋",
        "type": "诗",
        "rhythmic": "",
        "title": "重登斗野亭二首  其二",
        "preface": "",
        "paragraphs": [
            "豪杰旧游处，此亭名亦俱。",
            "凄凉谢公堰，浩荡董家湖。",
            "陈迹成兴废，遗篇今有无。",
            "登临何限恨，搔首独长吁。"
        ],
        "notes": "",
        "id": "0db7ea4dc7ad5b5db0f20d38ac4b82a5"
    },
    {
        "author": "尤袤",
        "dynasty": "宋",
        "type": "诗",
        "rhythmic": "",
        "title": "浮远堂二首  其一",
        "preface": "",
        "paragraphs": [
            "杖藜同上最高峰，脚力虽穷兴未穷。",
            "领略江山归眼界，尽吞淮海入胸中。"
        ],
        "notes": "",
        "id": "c4ad9fbe4082a5dd66b117e0073d7d01"
    },
    {
        "author": "尤袤",
        "dynasty": "宋",
        "type": "诗",
        "rhythmic": "",
        "title": "浮远堂二首  其二",
        "preface": "",
        "paragraphs": [
            "我生家住浙江西，不见江山自是痴。",
            "浮远堂前今日望，画图待我看潮时。"
        ],
        "notes": "",
        "id": "274927fdc719d984356e0e16d7395ec5"
    },
    {
        "author": "尤袤",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "胸中襞积千般事，到得相逢一语无。"
        ],
        "notes": "",
        "id": "809a575c215c889d2f65bc8d0c544ae2"
    },
    {
        "author": "尤袤",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "送客渐稀城渐远，归途应减两三程。"
        ],
        "notes": "",
        "id": "4163a259f024558f724219ddfebc566d"
    },
    {
        "author": "尤袤",
        "dynasty": "宋",
        "type": "诗",
        "rhythmic": "",
        "title": "句  其三",
        "preface": "",
        "paragraphs": [
            "金马玉堂惭我辈，青衫白发念君迟。"
        ],
        "notes": "",
        "id": "3771eac90e71854ac6eff3f16d1fc3ea"
    },
    {
        "author": "尤袤",
        "dynasty": "宋",
        "type": "诗",
        "rhythmic": "",
        "title": "句  其四",
        "preface": "",
        "paragraphs": [
            "强学瞿昙金作面，只应恁怪老禅亲。"
        ],
        "notes": "",
        "id": "07823a111b548b05c9bdbc40fd9d1105"
    },
    {
        "author": "尤袤",
        "dynasty": "宋",
        "type": "诗",
        "rhythmic": "",
        "title": "句  其五",
        "preface": "",
        "paragraphs": [
            "千尺龙鳞蟠桧顶，一番蜩甲长蔬苗。"
        ],
        "notes": "",
        "id": "c72f870cbe42c865c2ae9b8c50fb83a1"
    },
    {
        "author": "尤袤",
        "dynasty": "宋",
        "type": "诗",
        "rhythmic": "",
        "title": "句  其六",
        "preface": "",
        "paragraphs": [
            "剩对风花吟柳絮，更将冰水瀹芎苗。"
        ],
        "notes": "",
        "id": "8d37d89af2f26951c3142998b7c45211"
    },
    {
        "author": "尤袤",
        "dynasty": "宋",
        "type": "诗",
        "rhythmic": "",
        "title": "句  其七",
        "preface": "",
        "paragraphs": [
            "万室欢呼忘冻馁，一犁酥润到根苗。"
        ],
        "notes": "",
        "id": "0bc5b2f9c7198685b41d4011720c33b1"
    },
    {
        "author": "尤袤",
        "dynasty": "宋",
        "type": "诗",
        "rhythmic": "",
        "title": "句  其八",
        "preface": "",
        "paragraphs": [
            "寄语高人来问法，莫辞门外立齐腰。"
        ],
        "notes": "",
        "id": "7427e1bfbee92752ce4e0fbd8697adf5"
    },
    {
        "author": "尤袤",
        "dynasty": "宋",
        "type": "诗",
        "rhythmic": "",
        "title": "句  其九",
        "preface": "",
        "paragraphs": [
            "前村酒美无钱换，怪底金龟不系腰。"
        ],
        "notes": "",
        "id": "8aa94c19a928475b7b154e864769b446"
    },
    {
        "author": "尤袤",
        "dynasty": "宋",
        "type": "诗",
        "rhythmic": "",
        "title": "句  其一○",
        "preface": "",
        "paragraphs": [
            "寒窗莫怪吟声苦，举室长悬似细腰。"
        ],
        "notes": "",
        "id": "ce10df28f2923a9041b683a94d21ff2b"
    },
    {
        "author": "尤袤",
        "dynasty": "宋",
        "type": "诗",
        "rhythmic": "",
        "title": "句  其一一",
        "preface": "",
        "paragraphs": [
            "归装见说浑无物，添得新诗数百篇。"
        ],
        "notes": "",
        "id": "146ea57c8e552817200c6864fe5f8737"
    },
    {
        "author": "尤袤",
        "dynasty": "宋",
        "type": "诗",
        "rhythmic": "",
        "title": "句  其一二",
        "preface": "",
        "paragraphs": [
            "饱看七宝山头月，惯听三茅观里钟。"
        ],
        "notes": "",
        "id": "ea59b65dccbd264b542e0635f91b166e"
    },
    {
        "author": "尤袤",
        "dynasty": "宋",
        "type": "诗",
        "rhythmic": "",
        "title": "存目  其一",
        "preface": "",
        "paragraphs": [
            "诗题：拄杖首句：久矣相随苦弟昆。"
        ],
        "notes": "",
        "id": "458402fef60df6743b4626bb1fad6a6b"
    },
    {
        "author": "尤袤",
        "dynasty": "宋",
        "type": "诗",
        "rhythmic": "",
        "title": "存目  其二",
        "preface": "",
        "paragraphs": [
            "诗题：送赵成都二首首句：蜀道当谋帅，不但元戎贵。"
        ],
        "notes": "",
        "id": "303b0c611f6f6548b96f040ad216cc96"
    }
]