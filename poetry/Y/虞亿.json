[
    {
        "author": "虞亿",
        "dynasty": "宋",
        "type": "诗",
        "rhythmic": "",
        "title": "晚对亭",
        "preface": "",
        "paragraphs": [
            "落日下青嶂，归云独未安。",
            "倚杖无言久，夕阴生翠寒。"
        ],
        "notes": "",
        "id": "1f5f4dcdf288dc0cd020fbad1f1421a3"
    },
    {
        "author": "虞亿",
        "dynasty": "宋",
        "type": "诗",
        "rhythmic": "",
        "title": "中秋同诸子九曲泛月",
        "preface": "",
        "paragraphs": [
            "名山阅万古，明月来几时。",
            "顾游属中秋，万里云雾披。",
            "心闲境亦静，月满山不移。",
            "况兹九曲溪，正漾清涟漪。",
            "呼舟星村来，十客琴觞随。",
            "此客俱不凡，洒落同襟期。",
            "居然命钓艇，造席不复疑。",
            "陶兀入醉乡，伴我老不羁。",
            "临流振衣袂，飒飒刚风吹。",
            "银盘转岩阿，两川光渺弥。",
            "崚嶒大王峰，嵌窦渺可窥。",
            "云𫐌与凤钗，来往谁可知。",
            "但闻山桂香，缤纷落残巵。",
            "酒酣各言志，抗论不少卑。",
            "诸君爱轩冕，许身臯与夔。",
            "矫首青云衢，尘鞅甘羁縻。",
            "那知涉幻境，百岁黍一炊。",
            "风波世上险，日月壶中迟。",
            "何如归此山，相乐从希夷。"
        ],
        "notes": "",
        "id": "8cb6fe266d2619175bf4b0b803bacf66"
    }
]