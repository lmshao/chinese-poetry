[
    {
        "author": "俞充",
        "dynasty": "宋",
        "type": "诗",
        "rhythmic": "",
        "title": "王官谷十咏 竹迳",
        "preface": "",
        "paragraphs": [
            "入谷修竹密，苍翠连前山。",
            "车马迹不到，鸡犬音亦闻。",
            "蔽日清影合，迎风碎声寒。",
            "渐近居士庐，溪水流潺潺。"
        ],
        "notes": "",
        "id": "c0b3257dc5573f2ff4ee99c0b9f256ff"
    },
    {
        "author": "俞充",
        "dynasty": "宋",
        "type": "诗",
        "rhythmic": "",
        "title": "王官谷十咏 贻溪",
        "preface": "",
        "paragraphs": [
            "濯缨溪流上，清心共澄澈。",
            "人存鱼自跃，人亡鱼亦竭。",
            "此意虽冥冥，可与仁者说。",
            "遣音竞谁继，十里闲风月。"
        ],
        "notes": "",
        "id": "c9f77e94824ef5806508bec19c6ca794"
    },
    {
        "author": "俞充",
        "dynasty": "宋",
        "type": "诗",
        "rhythmic": "",
        "title": "王官谷十咏 休休亭",
        "preface": "",
        "paragraphs": [
            "洗耳谢市朝，构亭得余址。",
            "三径草长深，一毫尘不起。",
            "支肘看青山，引鹤听流水。",
            "独有爱君心，时时拟纶旨。"
        ],
        "notes": "",
        "id": "2634f479819b06c2c924405c588f5165"
    },
    {
        "author": "俞充",
        "dynasty": "宋",
        "type": "诗",
        "rhythmic": "",
        "title": "王官谷十咏 表圣影堂",
        "preface": "",
        "paragraphs": [
            "事去惟山存，遣祠临水曲。",
            "峻节凌雪霜，英颜莹冰玉。",
            "至今崖壁间，尚耐尘埃辱。",
            "清风满林泉，千戴仰高躅。"
        ],
        "notes": "",
        "id": "4fdc38fe8caf7fdbd76543fce34e91a3"
    },
    {
        "author": "俞充",
        "dynasty": "宋",
        "type": "诗",
        "rhythmic": "",
        "title": "王官谷十咏 天柱峰",
        "preface": "",
        "paragraphs": [
            "擎天有八柱，是峰居其一。",
            "根蟠地轴壮，群山俯为硕。",
            "共工触不折，万古耸崒嵂。",
            "幽人步绝顶，引手攀星日。"
        ],
        "notes": "",
        "id": "55e7c5cffbce67c6917bba5999d15a90"
    },
    {
        "author": "俞充",
        "dynasty": "宋",
        "type": "诗",
        "rhythmic": "",
        "title": "王官谷十咏 莹心亭",
        "preface": "",
        "paragraphs": [
            "野老传此水，源与洪河透。",
            "潺潺浩难穷，雨雹洒晴昼。",
            "岩头白龙挂，滩前寒玉漱。",
            "不见莹心人，客衣冷如沤。"
        ],
        "notes": "",
        "id": "663d907a8a7f80b84cfc1e71c39b1c34"
    },
    {
        "author": "俞充",
        "dynasty": "宋",
        "type": "诗",
        "rhythmic": "",
        "title": "王官谷十咏 双人石",
        "preface": "",
        "paragraphs": [
            "屹立高峰东，峭直如昔贤。",
            "夷齐耻周食，巢由傲尧天。",
            "不畏风霜侵，所依松柏坚。",
            "五老静相对，森森莫知年。"
        ],
        "notes": "",
        "id": "92772981f2383f6033bc1625706de6a7"
    },
    {
        "author": "俞充",
        "dynasty": "宋",
        "type": "诗",
        "rhythmic": "",
        "title": "王官谷十咏 司空氏旧居",
        "preface": "",
        "paragraphs": [
            "孤鹤去不还，云间犬空吠。",
            "犹闻溪鸟衙，尚有里人爱。",
            "岩花无开落，世事几兴废。",
            "我乘幽兴来，静邀秋月对。"
        ],
        "notes": "",
        "id": "93a9b73dfe859a6bb0454017b93a29d1"
    },
    {
        "author": "俞充",
        "dynasty": "宋",
        "type": "诗",
        "rhythmic": "",
        "title": "王官谷十咏 石砚",
        "preface": "",
        "paragraphs": [
            "尝读表圣诗，云是秦王成。",
            "悯时著密史，对此潜经营。",
            "新雨净如洗，乱苔生复平。",
            "应误山中客，浪近翰墨名。"
        ],
        "notes": "",
        "id": "89b67d0a55fb076b4b9e28681ce9a3d4"
    },
    {
        "author": "俞充",
        "dynasty": "宋",
        "type": "诗",
        "rhythmic": "",
        "title": "王官谷十咏 机硙",
        "preface": "",
        "paragraphs": [
            "谁凿浑沌死，智者争出力。",
            "悠悠蚁在磨，双轮转何极。",
            "机心连机械，随流还不息。",
            "莫笑抱瓮翁，终日亦饱食。"
        ],
        "notes": "",
        "id": "b1bdc30da9b15cfe7326d600bd8a89af"
    },
    {
        "author": "俞充",
        "dynasty": "宋",
        "type": "诗",
        "rhythmic": "",
        "title": "贻溪怀古十篇 濯缨亭",
        "preface": "",
        "paragraphs": [
            "皎皎居士缨，岂有尘可濯。",
            "爱兹沧浪清，偶以斯名记。",
            "转谷群鸽归，衢岸游鱼跃。",
            "簷头碧梧枝，秋来垂影薄。"
        ],
        "notes": "",
        "id": "9ee3cf843c96cc1d7b1c9c086b7a53c6"
    },
    {
        "author": "俞充",
        "dynasty": "宋",
        "type": "诗",
        "rhythmic": "",
        "title": "贻溪怀古十篇 览照亭",
        "preface": "",
        "paragraphs": [
            "杖藜高山头，历览众景会。",
            "泰摹屹若屏，黄河泻如带。",
            "幽怀逐冥鸿，万事寄天籁。",
            "不见玉京春，荒烟起萧艾。"
        ],
        "notes": "",
        "id": "0fb767d6970a355495a543ba50757f43"
    },
    {
        "author": "俞充",
        "dynasty": "宋",
        "type": "诗",
        "rhythmic": "",
        "title": "贻溪怀古十篇 三诏堂",
        "preface": "",
        "paragraphs": [
            "猛虎正横行，孤猿发长啸。",
            "名高世人间，三枉鹤书诏。",
            "借笏趋朝参，天意独难料。",
            "咫尺首阳山，清光静相照。"
        ],
        "notes": "",
        "id": "15a6b1ef35a3d1957b6a8b4e7ffc799d"
    },
    {
        "author": "俞充",
        "dynasty": "宋",
        "type": "诗",
        "rhythmic": "",
        "title": "贻溪怀古十篇 莹心亭",
        "preface": "",
        "paragraphs": [
            "妖氛满世间，莹心兹得地。",
            "瀑布岩前飞，势猛鸥乌避。",
            "洗涤无纤尘，澄虚全浩气。",
            "清风林表来，千载有余意。"
        ],
        "notes": "",
        "id": "b7a2a6ea2c1e6c5483d2d2768327267a"
    },
    {
        "author": "俞充",
        "dynasty": "宋",
        "type": "诗",
        "rhythmic": "",
        "title": "贻溪怀古十篇 九籥室",
        "preface": "",
        "paragraphs": [
            "仙术秘丹经，昔人藏九籥。",
            "幽栖白云根，保此一炉药。",
            "吟残深雨来，梦断岩花落。",
            "万虑正坐忘，未能看舞鹤。"
        ],
        "notes": "",
        "id": "c77204aaf7536f7b6e5e131f26be13e8"
    },
    {
        "author": "俞充",
        "dynasty": "宋",
        "type": "诗",
        "rhythmic": "",
        "title": "贻溪怀古十篇 修史亭",
        "preface": "",
        "paragraphs": [
            "吁哉土德衰，群奸恣蟊贼。",
            "欲加萧斧诛，修史乃其职。",
            "谁知深山中，法若春秋直。",
            "俄惊济阴变，绝笔幽岩侧。"
        ],
        "notes": "",
        "id": "46d6b690ba979afe23db736f9da2376c"
    },
    {
        "author": "俞充",
        "dynasty": "宋",
        "type": "诗",
        "rhythmic": "",
        "title": "贻溪怀古十篇 拟纶亭",
        "preface": "",
        "paragraphs": [
            "大厦不可扶，诰命已云绝。",
            "老臣坐深林，有泪化为血。",
            "拟成丝纶言，救世心独切。",
            "溪流今尚清，夜夜澄孤月。"
        ],
        "notes": "",
        "id": "7fcc79cc9ff2290f8c62e6804330c8c5"
    },
    {
        "author": "俞充",
        "dynasty": "宋",
        "type": "诗",
        "rhythmic": "",
        "title": "贻溪怀古十篇 挂鹤台",
        "preface": "",
        "paragraphs": [
            "污俗正朋亡，归来卧空谷。",
            "养鹤不成双，相从守幽独。",
            "素羽信非群，孤唳杳无续。",
            "高台委荒榛，追想人如玉。"
        ],
        "notes": "",
        "id": "d1be2dbce810560b390bf054f095a8b4"
    },
    {
        "author": "俞充",
        "dynasty": "宋",
        "type": "诗",
        "rhythmic": "",
        "title": "贻溪怀古十篇 一鸣窗",
        "preface": "",
        "paragraphs": [
            "天寒松柏青，厩闲骥骥老。",
            "潇洒竹窗前，超然鸣以道。",
            "惟有岩上月，时来伴幽讨。",
            "兹意不可忘，还将拾残稿。"
        ],
        "notes": "",
        "id": "e4d46ac8aee0d171162b05dba5562cff"
    },
    {
        "author": "俞充",
        "dynasty": "宋",
        "type": "诗",
        "rhythmic": "",
        "title": "贻溪怀古十篇 东渠亭",
        "preface": "",
        "paragraphs": [
            "二渠日夜流，利厚争所起。",
            "先生坐东亭，立法书在纸。",
            "老农到今守，后来谁敢毁。",
            "斯人不可见，空听竹间水。"
        ],
        "notes": "",
        "id": "a505d594efe5262986dc525c2757a695"
    },
    {
        "author": "俞充",
        "dynasty": "宋",
        "type": "诗",
        "rhythmic": "",
        "title": "送灵岩法师",
        "preface": "",
        "paragraphs": [
            "战士长戈赴荔原，谋臣献策庙堂间。",
            "吾师倜傥浮屠隐，不事王侯事经论。",
            "两街推许住灵岩，百鸟衔花待师□。",
            "清风一振海潮音，旷劫曾蒙祖师印。",
            "穷秋别我欲何言，珍重详师指一弹。"
        ],
        "notes": "",
        "id": "7a358563ca2224b5c878be6b860f4d2e"
    }
]