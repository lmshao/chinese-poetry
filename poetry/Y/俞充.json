[
    {
        "author": "俞充",
        "dynasty": "宋",
        "type": "诗",
        "rhythmic": "",
        "title": "王官谷十咏 竹迳",
        "preface": "",
        "paragraphs": [
            "入谷修竹密，苍翠连前山。",
            "车马迹不到，鸡犬音亦闻。",
            "蔽日清影合，迎风碎声寒。",
            "渐近居士庐，溪水流潺潺。"
        ],
        "notes": "",
        "id": "29a4c358c2dc999b8095328211cb4d46"
    },
    {
        "author": "俞充",
        "dynasty": "宋",
        "type": "诗",
        "rhythmic": "",
        "title": "王官谷十咏 贻溪",
        "preface": "",
        "paragraphs": [
            "濯缨溪流上，清心共澄澈。",
            "人存鱼自跃，人亡鱼亦竭。",
            "此意虽冥冥，可与仁者说。",
            "遣音竞谁继，十里闲风月。"
        ],
        "notes": "",
        "id": "9204420e1c3d26044ca0eaba65baa278"
    },
    {
        "author": "俞充",
        "dynasty": "宋",
        "type": "诗",
        "rhythmic": "",
        "title": "王官谷十咏 休休亭",
        "preface": "",
        "paragraphs": [
            "洗耳谢市朝，构亭得余址。",
            "三径草长深，一毫尘不起。",
            "支肘看青山，引鹤听流水。",
            "独有爱君心，时时拟纶旨。"
        ],
        "notes": "",
        "id": "3a6a5794f006cb77a4912eb5d9a67751"
    },
    {
        "author": "俞充",
        "dynasty": "宋",
        "type": "诗",
        "rhythmic": "",
        "title": "王官谷十咏 表圣影堂",
        "preface": "",
        "paragraphs": [
            "事去惟山存，遣祠临水曲。",
            "峻节凌雪霜，英颜莹冰玉。",
            "至今崖壁间，尚耐尘埃辱。",
            "清风满林泉，千戴仰高躅。"
        ],
        "notes": "",
        "id": "2554a1449e6167801c6fe080024a277b"
    },
    {
        "author": "俞充",
        "dynasty": "宋",
        "type": "诗",
        "rhythmic": "",
        "title": "王官谷十咏 天柱峰",
        "preface": "",
        "paragraphs": [
            "擎天有八柱，是峰居其一。",
            "根蟠地轴壮，群山俯为硕。",
            "共工触不折，万古耸崒嵂。",
            "幽人步绝顶，引手攀星日。"
        ],
        "notes": "",
        "id": "53d073107d2d77c085f2e33424a52f4e"
    },
    {
        "author": "俞充",
        "dynasty": "宋",
        "type": "诗",
        "rhythmic": "",
        "title": "王官谷十咏 莹心亭",
        "preface": "",
        "paragraphs": [
            "野老传此水，源与洪河透。",
            "潺潺浩难穷，雨雹洒晴昼。",
            "岩头白龙挂，滩前寒玉漱。",
            "不见莹心人，客衣冷如沤。"
        ],
        "notes": "",
        "id": "bb88b18e78d4a19cb8be86c89db1cb73"
    },
    {
        "author": "俞充",
        "dynasty": "宋",
        "type": "诗",
        "rhythmic": "",
        "title": "王官谷十咏 双人石",
        "preface": "",
        "paragraphs": [
            "屹立高峰东，峭直如昔贤。",
            "夷齐耻周食，巢由傲尧天。",
            "不畏风霜侵，所依松柏坚。",
            "五老静相对，森森莫知年。"
        ],
        "notes": "",
        "id": "5c3605160dd1a95bcea767c7c3ade308"
    },
    {
        "author": "俞充",
        "dynasty": "宋",
        "type": "诗",
        "rhythmic": "",
        "title": "王官谷十咏 司空氏旧居",
        "preface": "",
        "paragraphs": [
            "孤鹤去不还，云间犬空吠。",
            "犹闻溪鸟衙，尚有里人爱。",
            "岩花无开落，世事几兴废。",
            "我乘幽兴来，静邀秋月对。"
        ],
        "notes": "",
        "id": "642c48e62a67edb202539f2c139f83ab"
    },
    {
        "author": "俞充",
        "dynasty": "宋",
        "type": "诗",
        "rhythmic": "",
        "title": "王官谷十咏 石砚",
        "preface": "",
        "paragraphs": [
            "尝读表圣诗，云是秦王成。",
            "悯时著密史，对此潜经营。",
            "新雨净如洗，乱苔生复平。",
            "应误山中客，浪近翰墨名。"
        ],
        "notes": "",
        "id": "f8b99ecc6f22a201d31fa3e742364f97"
    },
    {
        "author": "俞充",
        "dynasty": "宋",
        "type": "诗",
        "rhythmic": "",
        "title": "王官谷十咏 机硙",
        "preface": "",
        "paragraphs": [
            "谁凿浑沌死，智者争出力。",
            "悠悠蚁在磨，双轮转何极。",
            "机心连机械，随流还不息。",
            "莫笑抱瓮翁，终日亦饱食。"
        ],
        "notes": "",
        "id": "b67a7c97cc216132b7ac22cd680cf5eb"
    },
    {
        "author": "俞充",
        "dynasty": "宋",
        "type": "诗",
        "rhythmic": "",
        "title": "贻溪怀古十篇 濯缨亭",
        "preface": "",
        "paragraphs": [
            "皎皎居士缨，岂有尘可濯。",
            "爱兹沧浪清，偶以斯名记。",
            "转谷群鸽归，衢岸游鱼跃。",
            "簷头碧梧枝，秋来垂影薄。"
        ],
        "notes": "",
        "id": "cd9cac372860d3bb97889b1f983d6707"
    },
    {
        "author": "俞充",
        "dynasty": "宋",
        "type": "诗",
        "rhythmic": "",
        "title": "贻溪怀古十篇 览照亭",
        "preface": "",
        "paragraphs": [
            "杖藜高山头，历览众景会。",
            "泰摹屹若屏，黄河泻如带。",
            "幽怀逐冥鸿，万事寄天籁。",
            "不见玉京春，荒烟起萧艾。"
        ],
        "notes": "",
        "id": "5ac49d11d63c0fe79ca7c01c87b56834"
    },
    {
        "author": "俞充",
        "dynasty": "宋",
        "type": "诗",
        "rhythmic": "",
        "title": "贻溪怀古十篇 三诏堂",
        "preface": "",
        "paragraphs": [
            "猛虎正横行，孤猿发长啸。",
            "名高世人间，三枉鹤书诏。",
            "借笏趋朝参，天意独难料。",
            "咫尺首阳山，清光静相照。"
        ],
        "notes": "",
        "id": "9625c9ad8ecad506ab64cf45e7fd277d"
    },
    {
        "author": "俞充",
        "dynasty": "宋",
        "type": "诗",
        "rhythmic": "",
        "title": "贻溪怀古十篇 莹心亭",
        "preface": "",
        "paragraphs": [
            "妖氛满世间，莹心兹得地。",
            "瀑布岩前飞，势猛鸥乌避。",
            "洗涤无纤尘，澄虚全浩气。",
            "清风林表来，千载有余意。"
        ],
        "notes": "",
        "id": "66bf76e7af8eb37cf80973374fbefffc"
    },
    {
        "author": "俞充",
        "dynasty": "宋",
        "type": "诗",
        "rhythmic": "",
        "title": "贻溪怀古十篇 九籥室",
        "preface": "",
        "paragraphs": [
            "仙术秘丹经，昔人藏九籥。",
            "幽栖白云根，保此一炉药。",
            "吟残深雨来，梦断岩花落。",
            "万虑正坐忘，未能看舞鹤。"
        ],
        "notes": "",
        "id": "1576763d2859c2e62412a08386532a67"
    },
    {
        "author": "俞充",
        "dynasty": "宋",
        "type": "诗",
        "rhythmic": "",
        "title": "贻溪怀古十篇 修史亭",
        "preface": "",
        "paragraphs": [
            "吁哉土德衰，群奸恣蟊贼。",
            "欲加萧斧诛，修史乃其职。",
            "谁知深山中，法若春秋直。",
            "俄惊济阴变，绝笔幽岩侧。"
        ],
        "notes": "",
        "id": "15a5af7fe6c4503e245314cf0e865527"
    },
    {
        "author": "俞充",
        "dynasty": "宋",
        "type": "诗",
        "rhythmic": "",
        "title": "贻溪怀古十篇 拟纶亭",
        "preface": "",
        "paragraphs": [
            "大厦不可扶，诰命已云绝。",
            "老臣坐深林，有泪化为血。",
            "拟成丝纶言，救世心独切。",
            "溪流今尚清，夜夜澄孤月。"
        ],
        "notes": "",
        "id": "90d4be35d25172c5f3465fc28d964f52"
    },
    {
        "author": "俞充",
        "dynasty": "宋",
        "type": "诗",
        "rhythmic": "",
        "title": "贻溪怀古十篇 挂鹤台",
        "preface": "",
        "paragraphs": [
            "污俗正朋亡，归来卧空谷。",
            "养鹤不成双，相从守幽独。",
            "素羽信非群，孤唳杳无续。",
            "高台委荒榛，追想人如玉。"
        ],
        "notes": "",
        "id": "168edc1fcc10a55992f5b26d3e0267b9"
    },
    {
        "author": "俞充",
        "dynasty": "宋",
        "type": "诗",
        "rhythmic": "",
        "title": "贻溪怀古十篇 一鸣窗",
        "preface": "",
        "paragraphs": [
            "天寒松柏青，厩闲骥骥老。",
            "潇洒竹窗前，超然鸣以道。",
            "惟有岩上月，时来伴幽讨。",
            "兹意不可忘，还将拾残稿。"
        ],
        "notes": "",
        "id": "34cede18431d56b43263fcc96053532c"
    },
    {
        "author": "俞充",
        "dynasty": "宋",
        "type": "诗",
        "rhythmic": "",
        "title": "贻溪怀古十篇 东渠亭",
        "preface": "",
        "paragraphs": [
            "二渠日夜流，利厚争所起。",
            "先生坐东亭，立法书在纸。",
            "老农到今守，后来谁敢毁。",
            "斯人不可见，空听竹间水。"
        ],
        "notes": "",
        "id": "593ae7a0107f09f740c3a836bc2543e7"
    },
    {
        "author": "俞充",
        "dynasty": "宋",
        "type": "诗",
        "rhythmic": "",
        "title": "送灵岩法师",
        "preface": "",
        "paragraphs": [
            "战士长戈赴荔原，谋臣献策庙堂间。",
            "吾师倜傥浮屠隐，不事王侯事经论。",
            "两街推许住灵岩，百鸟衔花待师□。",
            "清风一振海潮音，旷劫曾蒙祖师印。",
            "穷秋别我欲何言，珍重详师指一弹。"
        ],
        "notes": "",
        "id": "9b3af7c1f65cd35d81904344cd356028"
    }
]