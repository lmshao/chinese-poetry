[
    {
        "author": "姚辟",
        "dynasty": "宋",
        "type": "诗",
        "rhythmic": "",
        "title": "挽老苏先生  其一",
        "preface": "",
        "paragraphs": [
            "持笔游从已五年，忽嗟精魄去茫然。",
            "茂陵未访相如藁，宣室曾知贾谊贤。",
            "薤露有歌凄晓月，绛纱无主蔽寒烟。",
            "平生事业文公志，应试乡人白玉镌。"
        ],
        "notes": "",
        "id": "5d0d99a7a56845c1e4556daa4b05ab47"
    },
    {
        "author": "姚辟",
        "dynasty": "宋",
        "type": "诗",
        "rhythmic": "",
        "title": "挽老苏先生  其二",
        "preface": "",
        "paragraphs": [
            "羁旅都门十载中，转头浮宦已成空。",
            "青衫暂寄文安籍，白社长留处士风。",
            "万里云山归故国，一帆江月照疏篷。",
            "世间穷达何须校，只有声名是至公。"
        ],
        "notes": "",
        "id": "b8db4e72a1e428bca9e6cac1b8ea070d"
    },
    {
        "author": "姚辟",
        "dynasty": "宋",
        "type": "诗",
        "rhythmic": "",
        "title": "望文脊怀瞿硎先生",
        "preface": "",
        "paragraphs": [
            "文脊山中姓已逃，江城争美少微高。",
            "应知司马来窥鼎，便学秦人去种桃。",
            "海上音书断鸿雁，洞中吟啸伴猿猱。",
            "鹿裘谁识先生志，却把虚词倚伏滔。"
        ],
        "notes": "",
        "id": "ddeab0d2dcc518bdc639bcecaae73749"
    },
    {
        "author": "姚辟",
        "dynasty": "宋",
        "type": "诗",
        "rhythmic": "",
        "title": "涟漪洞",
        "preface": "",
        "paragraphs": [
            "五门高险势摩天，洞底清冷泻碧涟。",
            "苹藻鱼游知暮雨，薜萝人去锁寒烟。",
            "山樱已熟垂朱实，岩竹新抽露玉鞭。",
            "只恐游人归马急，野僧何惜白云眠。"
        ],
        "notes": "",
        "id": "85a662487d26e1b1e1f2b6199c43bc8e"
    },
    {
        "author": "姚辟",
        "dynasty": "宋",
        "type": "诗",
        "rhythmic": "",
        "title": "游山门呈知府大卿",
        "preface": "",
        "paragraphs": [
            "春风到宛陵，太守遇康乐。",
            "隐几坐高斋，清风媚林壑。",
            "语我诸峰峦，道人古栖托。",
            "幽潜远江汉，秀耸类衡霍。",
            "一日赆我游，大府辍高幕。",
            "命车载酒醪，行人饬巾櫜。",
            "蓝舆渡前溪，野饭即高阁。",
            "笑著乌纱巾，行背青山郭。",
            "嵇吕重契旧，皮陆索酬酢。",
            "幽花弄紫翠，鸣琴唱宫角。",
            "灵气浮融融，蒸风纷漠漠。",
            "晚宿黄渡馆，泉声自伊洛。",
            "溪童学流觞，盘花递清酌。",
            "归火破昏街，拥衾闻夜柝。",
            "诘朝振衣坐，缫车厌啼𪈴。",
            "东壁有旧诗，三贤据安作。",
            "笔迹既讹谬，尘版复皴皵。",
            "伊人已黄泉，来者谁丹雘。",
            "徐徐到山门，青苍洗昏膜。",
            "两山擘大道，造化自櫜籥。",
            "绿蔕凌空飞，江云半天落。",
            "二岩与四洞，灵仙旧淹泊。",
            "丹安今不归，双门失扃钥。",
            "云髓凝为乳，石柱垂如铎。",
            "峭壁断行路，薜萝阴附著。",
            "秉烛寻龙潭，昏冥认头角。",
            "欲窥心已惊，暂进足还却。",
            "不探骊珠渊，安得长生药。",
            "又上齐云亭，诸山露崖崿。",
            "或涌如波涛，或沸如鼎镬。",
            "幡幢或飞动，塔庙或缨络。",
            "盛如明堂朝，衣冠势纷错。",
            "尊者不避卑，强者不凌凌弱。",
            "严如武库兵，雪霜饰锋锷。",
            "柔顺就赦宥，刚顽即侵掠。",
            "或齐如季孟，或比如媒妁。",
            "连如鱼缀钩，猛如兽相搏。",
            "横如斗东西，勇如龙潜跃。",
            "欲尽听眺心，疲羸厌芒𪨗。",
            "野僧又语我，文脊倚寥廓。",
            "我思鹿裘人，不惮路硗确。",
            "左瞻右已迷，前登后皆邈。",
            "攀高猿臂引，入险腰𬗖缚。",
            "辛勤到深幽，祠宫冷萧索。",
            "金丹已无传，石室俨如昨。",
            "咨嗟两台高，日月互盘礴。",
            "石豹鸣阴崖，鹰龟露金壳。",
            "天河泻云潭，千丈不见浊。",
            "众指佛子堂，神灵重然诺。",
            "我坐谢公亭，归舟阻溪涸。",
            "𦶟萧阴祷祈，暮雨过山脚。",
            "善济虽未通，神变已可愕。",
            "蠢蠢尘中人，回首重惭怍。",
            "屈曲归杜迁，复结三天约。",
            "傍楫清溪行，万象皆洗濯。",
            "石苔散青丝，玉笋解新箨。",
            "路回滩流淙，洒面散雨雹。",
            "鱼禽遂天性，浮沉随饮啄。",
            "行行明镜中，两岸翠如幄。",
            "停桡到妙显，洞府谁开拓。",
            "我知巨灵斧，神妙止削。",
            "狻猊俨守卫，琼瑶出追琢。",
            "幽兰香自知，褊茗甘可嚼。",
            "老木卧深坞，不肯就工度。",
            "苍石通元精，温润抱天璞。",
            "古有智琰师，逍遥寄冥寞。",
            "四兽虽吾降，一性奚所恶。",
            "天子赐诏勤，香象与醍酪。",
            "徘徊想遗风，愚迷仰真觉。",
            "又疑无为人，其来非力学。",
            "洞门有磨崖，唐贤盛镌凿。",
            "姓名今尚存，苔藓已斑驳。",
            "游者来无穷，居者日益数。",
            "人事竟糠秕，尘缘易糟粕。",
            "唯有稽亭峰，巍峨不销铄。",
            "仁智乐山水，小大等拳勺。",
            "养心即自然，玩物乃浮薄。",
            "我今还海涯，身不挂缯缴。",
            "世无丹青人，为我一图貌。",
            "试作山中吟，高情寄鸾鹤。"
        ],
        "notes": "",
        "id": "2270fc948cc9806493e341d46f7edec3"
    },
    {
        "author": "姚辟",
        "dynasty": "宋",
        "type": "诗",
        "rhythmic": "",
        "title": "灵岩",
        "preface": "",
        "paragraphs": [
            "泉石平生性所耽，谢公延我到东南。",
            "红莲幕下烦佳客，文脊山中访旧岩。",
            "剪竹扫花寻鸟道，扪萝随衲问龙潭。",
            "图经未尽幽潜事，待向仙家起玉函。"
        ],
        "notes": "",
        "id": "545bdbccc58647ec2e0674b45c543fef"
    },
    {
        "author": "姚辟",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "京洛黄尘久倦游，一官来寄海边州。"
        ],
        "notes": "",
        "id": "b288d3a75699257ba34821420695f2d8"
    },
    {
        "author": "姚辟",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "初日光回天尚暝，暮潮声落地先秋。"
        ],
        "notes": "",
        "id": "96f1568637f3b46f8dfb880f06381602"
    },
    {
        "author": "姚辟",
        "dynasty": "宋",
        "type": "诗",
        "rhythmic": "",
        "title": "句  其三",
        "preface": "",
        "paragraphs": [
            "潮掸子乱峰横几席，沙填重险变桑蔴。"
        ],
        "notes": "",
        "id": "82c78611e05ee72f33ee212055b5351f"
    }
]