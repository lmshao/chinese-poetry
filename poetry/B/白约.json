[
    {
        "author": "白约",
        "dynasty": "宋",
        "type": "诗",
        "rhythmic": "",
        "title": "游峨杂咏  其一",
        "preface": "",
        "paragraphs": [
            "祥光非实相，灵异只虚夸。",
            "岩静长留雪，山寒故放花。",
            "云川千万里，灯火两三家。",
            "荷筿人何处，悠悠步落霞。"
        ],
        "notes": "",
        "id": "0cd906bb590078d658504a1aa9e1543b"
    },
    {
        "author": "白约",
        "dynasty": "宋",
        "type": "诗",
        "rhythmic": "",
        "title": "游峨杂咏  其二",
        "preface": "",
        "paragraphs": [
            "树倒因成路，林开忽见村。",
            "鸟音传木杪，梵语出云根。",
            "雪色连春夏，风声接晓昏。",
            "徘徊幽兴极，回首谢烦喧。"
        ],
        "notes": "",
        "id": "c0f8738521fa4405a1bd0f0dcae98f41"
    },
    {
        "author": "白约",
        "dynasty": "宋",
        "type": "诗",
        "rhythmic": "",
        "title": "游峨杂咏  其三",
        "preface": "",
        "paragraphs": [
            "文公太华游，惆怅无与共。",
            "翁从二三子，泉石恣披弄。",
            "草木被芳鲜，山岩落飞动。",
            "朝市足纷华，不入幽人梦。"
        ],
        "notes": "",
        "id": "ad0d6bcdf022a3413f472778975b35c7"
    },
    {
        "author": "白约",
        "dynasty": "宋",
        "type": "诗",
        "rhythmic": "",
        "title": "伏虎山房",
        "preface": "",
        "paragraphs": [
            "入眼林峦皆可意，不惮间关千里至。",
            "白云随步入危梯，前时想像今真是。",
            "千岩万壑诚瑰杰，小草微花亦精致。",
            "更随虎迹访幽深，恐有秦人来避地。"
        ],
        "notes": "",
        "id": "e4343b85e411efc8a05ee55caa90e622"
    }
]