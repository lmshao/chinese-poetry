[
    {
        "author": "白行简",
        "dynasty": "唐",
        "type": "诗",
        "rhythmic": "",
        "title": "春从何处来",
        "preface": "",
        "paragraphs": [
            "欲识春生处，先从木德来。",
            "入门潜报柳，度岭暗惊梅。",
            "透雪寒光散，消冰水镜开。",
            "晓迎郊骑发，夜逐斗杓回。",
            "淑气空中变，新声雨后催。",
            "偏宜资律吕，应是候阳台。"
        ],
        "notes": "",
        "id": "700bfe14e149ec869cddfd6b416c2db6"
    },
    {
        "author": "白行简",
        "dynasty": "唐",
        "type": "诗",
        "rhythmic": "",
        "title": "贡院楼北新栽小松",
        "preface": "",
        "paragraphs": [
            "华省春霜曙，楼阴植小松。",
            "移根依厚地，委质别危峰。",
            "北户知犹远，东堂幸见容。",
            "心坚终待鹤，枝嫩未成龙。",
            "夜影看仍薄，朝岚色渐浓。",
            "山苗不可荫，孤直俟秦封。"
        ],
        "notes": "",
        "id": "c821e0072639c21242445111d496eac0"
    },
    {
        "author": "白行简",
        "dynasty": "唐",
        "type": "诗",
        "rhythmic": "",
        "title": "金在镕",
        "preface": "",
        "paragraphs": [
            "巨橐方镕物，洪𬬻欲范金。",
            "紫光看渐发，赤气望逾深。",
            "燄热晴云变，烟浮昼景阴。",
            "坚刚由我性，鼓铸任君心。",
            "踊跃徒标异，沈潜自可钦。",
            "何当得成器，待叩向知音。"
        ],
        "notes": "",
        "id": "2d50328177e85b592d6632a215f544c7"
    },
    {
        "author": "白行简",
        "dynasty": "唐",
        "type": "诗",
        "rhythmic": "",
        "title": "归马华山",
        "preface": "",
        "paragraphs": [
            "牧野功成后，周王战马闲。",
            "驱驰休伏皂，饮龁任依山。",
            "逐日朝仍去，随风暮自还。",
            "冰生疑陇坂，叶落似榆关。",
            "躞蹀仙峰下，腾骧渭水湾。",
            "幸逢时偃武，不复鼓鼙间。"
        ],
        "notes": "",
        "id": "ee13a19e10d481eafaa2fc91000b32e6"
    },
    {
        "author": "白行简",
        "dynasty": "唐",
        "type": "诗",
        "rhythmic": "",
        "title": "夫子鼓琴得其人",
        "preface": "",
        "paragraphs": [
            "宣父穷玄奥，师襄授素琴。",
            "稍殊流水引，全辨圣人心。",
            "慕德声逾感，怀人意自深。",
            "泠泠传妙手，摵摵振空林。",
            "促调清风至，操弦白日沈。",
            "曲终情不尽，千古仰知音。"
        ],
        "notes": "",
        "id": "d6fb2694c901107f1826a3ae4e75f131"
    },
    {
        "author": "白行简",
        "dynasty": "唐",
        "type": "诗",
        "rhythmic": "",
        "title": "李都尉重阳日得苏属国书",
        "preface": "",
        "paragraphs": [
            "降虏意何如，穷荒九月初。",
            "三秋异乡节，一纸故人书。",
            "对酒情无极，开缄思有余。",
            "感时空寂寞，怀旧几踌躇。",
            "鴈尽平沙迥，烟销大漠虚。",
            "登台南望处，掩泪对双鱼。"
        ],
        "notes": "",
        "id": "f93c252634f4315e2cae839a64a5c790"
    },
    {
        "author": "白行简",
        "dynasty": "唐",
        "type": "诗",
        "rhythmic": "",
        "title": "在巴南望郡南山呈乐天",
        "preface": "",
        "paragraphs": [
            "临江一嶂白云间，红绿层层锦绣班。",
            "不作巴南天外意，何殊昭应望骊山。"
        ],
        "notes": "",
        "id": "ce5947dd1002ec655725eed60ca8e980"
    },
    {
        "author": "白行简",
        "dynasty": "唐",
        "type": "诗",
        "rhythmic": "",
        "title": "滤水罗赋附歌",
        "preface": "",
        "paragraphs": [
            "玉巵无当兮安可拟，风飘有声兮不足比。",
            "惟滤罗之用也大哉，故去此而取彼。",
            "（见《文苑英华》卷一一〇）。"
        ],
        "notes": "",
        "id": "62683eeaa6082107424e2a676ff8e3ae"
    },
    {
        "author": "白行简",
        "dynasty": "唐",
        "type": "诗",
        "rhythmic": "",
        "title": "见杭州乌窠和尚后作（题拟）",
        "preface": "",
        "paragraphs": [
            "白头居士对禅师，正是楞严三昧时。",
            "一物也无百味足，恒沙能有几人知？",
            "（见《祖堂集》卷三）。"
        ],
        "notes": "",
        "id": "ccdb206ddb41e2ba84e08167b2a177a0"
    }
]