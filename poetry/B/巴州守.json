[
    {
        "author": "巴州守",
        "dynasty": "宋",
        "type": "词",
        "rhythmic": "水调歌头",
        "title": "",
        "preface": "",
        "paragraphs": [
            "霁色满空碧，爽气正横秋。",
            "登高行乐，□来只说古巴州。",
            "扫□尘埃来坐，携取烟云杖履，容□□清游。",
            "坐上尽佳客，一醉破千忧。",
            "倚虚壁，绝临□，上层楼。",
            "黄花赤叶，鸟□啼断四山幽。",
            "醉里不知归去，空有乱云衰草，落日几多愁。",
            "舞鹤在霄汉，宿鹭点汀洲。"
        ],
        "notes": "",
        "id": "f611f412d0946d2995a31f0c59c1c364"
    }
]