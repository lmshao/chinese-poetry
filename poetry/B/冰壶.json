[
    {
        "author": "冰壶",
        "dynasty": "宋",
        "type": "诗",
        "rhythmic": "",
        "title": "寿右丞相  其一",
        "preface": "",
        "paragraphs": [
            "东方正气毓元身，夙禀春阳泽物心。",
            "应昴酂侯依汉日，骑箕傅说作商霖。",
            "地隆鼎铉关三极，风动笙镛叶八音。",
            "稽首君亲同介寿，郧山鄞水等高深。"
        ],
        "notes": "",
        "id": "bbfbcfe761c2af3def2ae4aed7fe6bc7"
    },
    {
        "author": "冰壶",
        "dynasty": "宋",
        "type": "诗",
        "rhythmic": "",
        "title": "寿右丞相  其二",
        "preface": "",
        "paragraphs": [
            "淳祐更弦第二春，顺开黄道对昌辰。",
            "貔貅不动红尘骑，鸿雁于归青野人。",
            "千载龙云符气运，一堂鱼水会精神。",
            "地寒燕谷须钧播，挥手东风造化仁。"
        ],
        "notes": "",
        "id": "de8f9f7d0ebbfd62977147b0e9579c03"
    }
]