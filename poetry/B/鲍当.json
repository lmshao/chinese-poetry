[
    {
        "author": "鲍当",
        "dynasty": "宋",
        "type": "诗",
        "rhythmic": "",
        "title": "寓怀会稽吴道子遇因师",
        "preface": "",
        "paragraphs": [
            "隐沦与释子，时予久往还。",
            "览照不自认，况复思君颜。",
            "昨日山书至，乃梦云萝间。",
            "何必风韵息，始觉万境闲。"
        ],
        "notes": "",
        "id": "5760ea5cd1da91384554fb4627d65579"
    },
    {
        "author": "鲍当",
        "dynasty": "宋",
        "type": "诗",
        "rhythmic": "",
        "title": "孤雁",
        "preface": "",
        "paragraphs": [
            "天寒稻粱少，万里孤难进。",
            "不惜充君庖，为这边城信。"
        ],
        "notes": "",
        "id": "8be5f3659321ec1d9c585ebc2dd2899a"
    },
    {
        "author": "鲍当",
        "dynasty": "宋",
        "type": "诗",
        "rhythmic": "",
        "title": "松江夜泊",
        "preface": "",
        "paragraphs": [
            "舟闲人已息，林际月微明。",
            "一片清江水，中涵万古情。"
        ],
        "notes": "",
        "id": "66368253c359264a8c9c58a807a8406c"
    },
    {
        "author": "鲍当",
        "dynasty": "宋",
        "type": "诗",
        "rhythmic": "",
        "title": "酬阮逸诗卷",
        "preface": "",
        "paragraphs": [
            "木有毫端水有源，渐成盘错始潺湲。",
            "右丞画笔多平浅，平浅应知近自然。"
        ],
        "notes": "",
        "id": "057e3290b6fcda22da4a3726e5cc7817"
    },
    {
        "author": "鲍当",
        "dynasty": "宋",
        "type": "诗",
        "rhythmic": "",
        "title": "寄西湖择栖公",
        "preface": "",
        "paragraphs": [
            "两信海潮喧晓夕，百年事过无遗迹。",
            "旧住招提有几人，春风苔长湖边石。"
        ],
        "notes": "",
        "id": "e13993ec7067805204a995eb5c4e27be"
    },
    {
        "author": "鲍当",
        "dynasty": "宋",
        "type": "诗",
        "rhythmic": "",
        "title": "送人南归",
        "preface": "",
        "paragraphs": [
            "凄凄杨柳暮，时复一蝉声。",
            "沧海不可极，风帆难计程。",
            "微烟生晚浦，斜日上孤城。",
            "欲寄相思札，谁传万里情。"
        ],
        "notes": "",
        "id": "ae8bc9cf086419805f4758f6a58a8cf5"
    },
    {
        "author": "鲍当",
        "dynasty": "宋",
        "type": "诗",
        "rhythmic": "",
        "title": "宿栖霞观",
        "preface": "",
        "paragraphs": [
            "一宵会清境，不悟世间忧。",
            "天共白云晓，水和明月流。",
            "碧烟生藻井，红日映花楼。",
            "顾我无道气，拂衣难少留。"
        ],
        "notes": "",
        "id": "ebbce92b40077d27b4342b27f118dde3"
    },
    {
        "author": "鲍当",
        "dynasty": "宋",
        "type": "诗",
        "rhythmic": "",
        "title": "送天台进长老",
        "preface": "",
        "paragraphs": [
            "尝闻台岭秀，积翠倚南天。",
            "鹿下深溪饮，僧从绝岭禅。",
            "浮尘满浮世，流水逐流泉。",
            "人别归心切，瓶盂上客船。"
        ],
        "notes": "",
        "id": "7912f7361fcf00eec1f57cf476c52971"
    },
    {
        "author": "鲍当",
        "dynasty": "宋",
        "type": "诗",
        "rhythmic": "",
        "title": "送白上人归天台",
        "preface": "",
        "paragraphs": [
            "梵译千篇广，归心一念生。",
            "浮杯识海岸，持钵去王城。",
            "雨彴春莓滑，香盆漏叶轻。",
            "遥知守庵虎，先辨锡环声。"
        ],
        "notes": "",
        "id": "c6937f6dbf0fe1c47911329da3d8ab8b"
    },
    {
        "author": "鲍当",
        "dynasty": "宋",
        "type": "诗",
        "rhythmic": "",
        "title": "题和靖隐居",
        "preface": "",
        "paragraphs": [
            "湖水春来绿，山云忧亦繁。",
            "如何隐君子，长啸掩柴门。"
        ],
        "notes": "",
        "id": "4e3b59d0e8af7cd90d3942c321c07a71"
    },
    {
        "author": "鲍当",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "更无声接续，空有影相随。"
        ],
        "notes": "",
        "id": "407873e0fa5d14c3d9882accda57529d"
    }
]