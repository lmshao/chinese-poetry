[
    {
        "author": "鲍当",
        "dynasty": "宋",
        "type": "诗",
        "rhythmic": "",
        "title": "寓怀会稽吴道子遇因师",
        "preface": "",
        "paragraphs": [
            "隐沦与释子，时予久往还。",
            "览照不自认，况复思君颜。",
            "昨日山书至，乃梦云萝间。",
            "何必风韵息，始觉万境闲。"
        ],
        "notes": "",
        "id": "d9dc87a20b3423600574e434b8707067"
    },
    {
        "author": "鲍当",
        "dynasty": "宋",
        "type": "诗",
        "rhythmic": "",
        "title": "孤雁",
        "preface": "",
        "paragraphs": [
            "天寒稻粱少，万里孤难进。",
            "不惜充君庖，为这边城信。"
        ],
        "notes": "",
        "id": "20ce92f8c75d0e6e2ca4988169ea964f"
    },
    {
        "author": "鲍当",
        "dynasty": "宋",
        "type": "诗",
        "rhythmic": "",
        "title": "松江夜泊",
        "preface": "",
        "paragraphs": [
            "舟闲人已息，林际月微明。",
            "一片清江水，中涵万古情。"
        ],
        "notes": "",
        "id": "b588b78caa52336fafcffefcc9d9e38f"
    },
    {
        "author": "鲍当",
        "dynasty": "宋",
        "type": "诗",
        "rhythmic": "",
        "title": "酬阮逸诗卷",
        "preface": "",
        "paragraphs": [
            "木有毫端水有源，渐成盘错始潺湲。",
            "右丞画笔多平浅，平浅应知近自然。"
        ],
        "notes": "",
        "id": "d4f9e867189d3414cc3a4961d9e3973d"
    },
    {
        "author": "鲍当",
        "dynasty": "宋",
        "type": "诗",
        "rhythmic": "",
        "title": "寄西湖择栖公",
        "preface": "",
        "paragraphs": [
            "两信海潮喧晓夕，百年事过无遗迹。",
            "旧住招提有几人，春风苔长湖边石。"
        ],
        "notes": "",
        "id": "16e9682696f4f7248109eda2afbf3faa"
    },
    {
        "author": "鲍当",
        "dynasty": "宋",
        "type": "诗",
        "rhythmic": "",
        "title": "送人南归",
        "preface": "",
        "paragraphs": [
            "凄凄杨柳暮，时复一蝉声。",
            "沧海不可极，风帆难计程。",
            "微烟生晚浦，斜日上孤城。",
            "欲寄相思札，谁传万里情。"
        ],
        "notes": "",
        "id": "a147fb3b18943077f01879c761f2ce99"
    },
    {
        "author": "鲍当",
        "dynasty": "宋",
        "type": "诗",
        "rhythmic": "",
        "title": "宿栖霞观",
        "preface": "",
        "paragraphs": [
            "一宵会清境，不悟世间忧。",
            "天共白云晓，水和明月流。",
            "碧烟生藻井，红日映花楼。",
            "顾我无道气，拂衣难少留。"
        ],
        "notes": "",
        "id": "5ae368e6c7aa2069eb7d1bcfec82ad28"
    },
    {
        "author": "鲍当",
        "dynasty": "宋",
        "type": "诗",
        "rhythmic": "",
        "title": "送天台进长老",
        "preface": "",
        "paragraphs": [
            "尝闻台岭秀，积翠倚南天。",
            "鹿下深溪饮，僧从绝岭禅。",
            "浮尘满浮世，流水逐流泉。",
            "人别归心切，瓶盂上客船。"
        ],
        "notes": "",
        "id": "2df3aae3ddbb5c976763c830393f1edd"
    },
    {
        "author": "鲍当",
        "dynasty": "宋",
        "type": "诗",
        "rhythmic": "",
        "title": "送白上人归天台",
        "preface": "",
        "paragraphs": [
            "梵译千篇广，归心一念生。",
            "浮杯识海岸，持钵去王城。",
            "雨彴春莓滑，香盆漏叶轻。",
            "遥知守庵虎，先辨锡环声。"
        ],
        "notes": "",
        "id": "2afb9cf024bc269189370752be90ac13"
    },
    {
        "author": "鲍当",
        "dynasty": "宋",
        "type": "诗",
        "rhythmic": "",
        "title": "题和靖隐居",
        "preface": "",
        "paragraphs": [
            "湖水春来绿，山云忧亦繁。",
            "如何隐君子，长啸掩柴门。"
        ],
        "notes": "",
        "id": "6e1bc6e668fd9d2df1bf1ea3def23549"
    },
    {
        "author": "鲍当",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "更无声接续，空有影相随。"
        ],
        "notes": "",
        "id": "a921385031e7b30b3d5e52ca8eab6864"
    }
]