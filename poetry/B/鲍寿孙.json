[
    {
        "author": "鲍寿孙",
        "dynasty": "宋",
        "type": "诗",
        "rhythmic": "",
        "title": "伍子胥庙",
        "preface": "",
        "paragraphs": [
            "百世子胥庙，犹存寂寞中。",
            "鞭尸生快怨，抉眼死遗忠。",
            "故国古今梦，怒涛朝夕风。",
            "登临一长啸，斜日海门红。"
        ],
        "notes": "",
        "id": "c0059de3b7d95746379a6d0c72267785"
    },
    {
        "author": "鲍寿孙",
        "dynasty": "宋",
        "type": "诗",
        "rhythmic": "",
        "title": "平山",
        "preface": "",
        "paragraphs": [
            "平冈横亘北城头，一上青冥目数州。",
            "吴岫南从京口出，蜀江东赴海门流。",
            "香销后土花如梦，烟锁雷塘草亦愁。",
            "惟有依然淮泗水，年年吹浪到瓜洲。"
        ],
        "notes": "",
        "id": "bcf15564e500481c24f9341897697c5a"
    },
    {
        "author": "鲍寿孙",
        "dynasty": "宋",
        "type": "诗",
        "rhythmic": "",
        "title": "松声",
        "preface": "",
        "paragraphs": [
            "千丈森森磥砢生，风来岩壑韵琮琤。",
            "耳根一洗俗尘净，木末时闻天籁鸣。",
            "汹汹银涛朝拍岸，萧萧铁马夜还营。",
            "山中宰相殷勤听，说与傍人笑绝缨。"
        ],
        "notes": "",
        "id": "66b958450ba0f2b7c8fc247db6eb599c"
    },
    {
        "author": "鲍寿孙",
        "dynasty": "宋",
        "type": "诗",
        "rhythmic": "",
        "title": "蒋山八功德水",
        "preface": "",
        "paragraphs": [
            "功德河沙七宝池，可如甘露降三危。",
            "钟山一滴曹溪水，好及萧郎索蜜时。"
        ],
        "notes": "",
        "id": "665fdc88d2a41cfb5e7205f2d88cbcf5"
    },
    {
        "author": "鲍寿孙",
        "dynasty": "宋",
        "type": "诗",
        "rhythmic": "",
        "title": "维扬怀古",
        "preface": "",
        "paragraphs": [
            "江北江南水一涯，迷楼结绮两堪悲。",
            "雷塘草绿人安在，曾见黄奴坐井时。"
        ],
        "notes": "",
        "id": "ee21b8bd8cf69d8e771bbb2014e9841c"
    },
    {
        "author": "鲍寿孙",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "我无孤雁句，君有倚楼诗。"
        ],
        "notes": "",
        "id": "4d49a9cc96372e20bd5ad48fcd4b607c"
    },
    {
        "author": "鲍寿孙",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "一樽浮大白，千里策飞黄。"
        ],
        "notes": "",
        "id": "1a8726b9ce0187b47e2c1fbd14a833ed"
    },
    {
        "author": "鲍寿孙",
        "dynasty": "宋",
        "type": "诗",
        "rhythmic": "",
        "title": "句  其三",
        "preface": "",
        "paragraphs": [
            "千篇异代垂金薤，一曲当年忤玉环。"
        ],
        "notes": "",
        "id": "6e93e998d51fdbeef2c422f2693b79e8"
    },
    {
        "author": "鲍寿孙",
        "dynasty": "宋",
        "type": "诗",
        "rhythmic": "",
        "title": "句  其四",
        "preface": "",
        "paragraphs": [
            "但喜亲庭健，何愁客路长。"
        ],
        "notes": "",
        "id": "0ffdf5c0864a7894d3879936748a449c"
    },
    {
        "author": "鲍寿孙",
        "dynasty": "宋",
        "type": "诗",
        "rhythmic": "",
        "title": "句  其五",
        "preface": "",
        "paragraphs": [
            "少日从游今老矣，残冬话别各凄然。"
        ],
        "notes": "",
        "id": "084ff192501923886a0fa36d1a3741fa"
    },
    {
        "author": "鲍寿孙",
        "dynasty": "宋",
        "type": "诗",
        "rhythmic": "",
        "title": "句  其六",
        "preface": "",
        "paragraphs": [
            "重生子厚为师范，更与宣尼续庙碑。"
        ],
        "notes": "",
        "id": "6332048386d82cb3ef50b7eaf1a0d2e7"
    }
]