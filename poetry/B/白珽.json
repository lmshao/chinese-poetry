[
    {
        "author": "白珽",
        "dynasty": "宋",
        "type": "诗",
        "rhythmic": "",
        "title": "吴季子墓",
        "preface": "",
        "paragraphs": [
            "圣人如日月，下照无党私。",
            "藏珠与韫玉，所得自华滋。",
            "恭惟吴季子，夙禀明睿姿。",
            "近取子臧节，远绍泰伯基。",
            "两以大国让，廉风起蛮夷。",
            "观乐义已烛，挂剑心如饴。",
            "时方尚诈力，子独恪且祇。",
            "时方事寇攘，子独甘弃遗。",
            "孔子不到吴，闻风重赍咨。",
            "佳城介申浦，采地亦在兹。",
            "特书寄余哀，岂不遐迩思。",
            "惋惋龙蛇翥，皎皎星日垂。",
            "禹世怀道义，取舍实系之。",
            "寄言邦之人，无但岘首悲。"
        ],
        "notes": "",
        "id": "001c0cecdcfa0b2151b610c945c31776"
    },
    {
        "author": "白珽",
        "dynasty": "宋",
        "type": "诗",
        "rhythmic": "",
        "title": "题斩蛟桥",
        "preface": "",
        "paragraphs": [
            "桓桓周将军，英烈照千祀。",
            "少年知自艾，成人不惜死。",
            "射虎南山下，斫潜北桥底。",
            "腾拏三日夜，洒血四十里。",
            "激波为岳立，挥刃电亦驶。",
            "想当批鳞初，见义不见水。",
            "及其立人朝，矫矫中不倚。",
            "文学既英发，武事复霆起。",
            "歼儿善丑正，甘作忠义鬼。",
            "至今有生气，耿耿耀青史。",
            "苏公百世豪，气味有相似。",
            "泊舟蛟川下，洗石题所以。",
            "平生疾恶意，十有二言里。",
            "丰碑刻祠宇，词翰晋二美。",
            "二美固足珍，吾取不在是。"
        ],
        "notes": "",
        "id": "42ec285cfb5c0aa7532a752839f2e687"
    },
    {
        "author": "白珽",
        "dynasty": "宋",
        "type": "诗",
        "rhythmic": "",
        "title": "同陈太博诸公登六和塔",
        "preface": "",
        "paragraphs": [
            "龙山古化城，浮屠峙其巅。",
            "开殿生妙香，金碧森贝筵。",
            "应真俨若生，倒飞青金莲。",
            "头陀绀林丛，导我丹梯缘。",
            "初犹藉佛日，閟境鯈已玄。",
            "回头失谁何，叫啸衣相牵。",
            "且复忍须臾，当见快意天。",
            "娇儿诧先登，网户相钩连。",
            "炯若蚁在珠，九曲随盘旋。",
            "烂烂沧海开，落落云气悬。",
            "群峰可俯拾，背阅黄鹄骞。",
            "奇观兴懦夫，便欲凌飞仙。",
            "绝顶按坤维，始见南纪偏。",
            "神京渺何许，王气须停躔。",
            "舟车集百蛮，岛屿通人烟。",
            "一为帝王州，气压三大千。",
            "罡风洒毛髪，铎语空蝉联。",
            "红红杏园花，愧乏慈恩篇。"
        ],
        "notes": "",
        "id": "a463ff04f4a31813bd040636bc50c5aa"
    },
    {
        "author": "白珽",
        "dynasty": "宋",
        "type": "诗",
        "rhythmic": "",
        "title": "冷泉亭",
        "preface": "",
        "paragraphs": [
            "灵山本清净，一泉渟其中。",
            "灵山孤飞来，此水将无同。",
            "山影压不尽，照见天玲珑。",
            "分明千尺冰，不独疑寒虫。",
            "京洛多风尘，到此一洗空。",
            "炎寒无二心，凛有操者风。",
            "泊然守空梵，万劫岂终穷。",
            "骊山有温泉，虚筑华清宫。"
        ],
        "notes": "",
        "id": "86515faa8af831a77b26cd9a7ff2a0e3"
    },
    {
        "author": "白珽",
        "dynasty": "宋",
        "type": "诗",
        "rhythmic": "",
        "title": "题松雪临郭河阳溪山渔乐图",
        "preface": "",
        "paragraphs": [
            "远山近山何历历，下有长溪横一碧。",
            "溪中亦有钓鳌手，此手不遮长安目。",
            "野桥烟树接草庐，飞流如练悬空虚。",
            "截山白云凝不去，要人写作岩居图。"
        ],
        "notes": "",
        "id": "5707ca392085839a58a189a9ab0c11c9"
    },
    {
        "author": "白珽",
        "dynasty": "宋",
        "type": "诗",
        "rhythmic": "",
        "title": "河南妇",
        "preface": "",
        "paragraphs": [
            "从军古云乐，获罪祷应难。",
            "母望明珠复，夫求破镜完。",
            "押衙逢义士，公主奉春官。",
            "为报河南妇，天刑不可干。"
        ],
        "notes": "",
        "id": "89213a7087399f8dc4730ee5d8ce56a4"
    },
    {
        "author": "白珽",
        "dynasty": "宋",
        "type": "诗",
        "rhythmic": "",
        "title": "春日田园杂兴",
        "preface": "",
        "paragraphs": [
            "雨后散幽步，村村社鼓鸣。",
            "阴晴虽不定，天地自分明。",
            "柳处风无力，蛙时水有声。",
            "几朝寒食近，吾事及躬耕。"
        ],
        "notes": "",
        "id": "222806f79e59698ca0debb9d17b55212"
    },
    {
        "author": "白珽",
        "dynasty": "宋",
        "type": "诗",
        "rhythmic": "",
        "title": "山中怀友",
        "preface": "",
        "paragraphs": [
            "几年音问绝，此夕更关情。",
            "寒雨人孤坐，残灯雁一声。",
            "干戈犹故国，贫病自空城。",
            "惟有琴堪诉，愁深弹不成。"
        ],
        "notes": "",
        "id": "dbae2e4fd3495692b26c3e2bb05deb21"
    },
    {
        "author": "白珽",
        "dynasty": "宋",
        "type": "诗",
        "rhythmic": "",
        "title": "清和",
        "preface": "",
        "paragraphs": [
            "白苎渐相便，因知物候迁。",
            "空山一雨后，小槛绿阴前。",
            "鶑在留春思，人幽减昼眠。",
            "此时风日好，元不似梅天。"
        ],
        "notes": "",
        "id": "ab6a5031a2e2fad9b66343c784943c49"
    },
    {
        "author": "白珽",
        "dynasty": "宋",
        "type": "诗",
        "rhythmic": "",
        "title": "余杭四月",
        "preface": "",
        "paragraphs": [
            "四月余杭道，一晴生意繁。",
            "朱樱青豆酒，绿草白鹅村。",
            "水满船头滑，风轻袖影翻。",
            "几家蚕事动，寂寂昼关门。"
        ],
        "notes": "",
        "id": "ab00038694a31e66e70ccba7697fc2e7"
    },
    {
        "author": "白珽",
        "dynasty": "宋",
        "type": "诗",
        "rhythmic": "",
        "title": "游宜兴张公洞",
        "preface": "",
        "paragraphs": [
            "天开福地据雄尊，果老张公几代孙。",
            "一窍通天才直上，千崖转石已平吞。",
            "山头白鹤来无影，石上青骡去有痕。",
            "我欲放身如脱屣，仙凡一辙隔重阍。"
        ],
        "notes": "",
        "id": "7940475eb36dddb521d9de10074ae7f1"
    },
    {
        "author": "白珽",
        "dynasty": "宋",
        "type": "诗",
        "rhythmic": "",
        "title": "净慈禅寺",
        "preface": "",
        "paragraphs": [
            "奎额昭回龙屈盘，入门已觉厌尘寰。",
            "何当白髪三千丈，来寄清风五百间。",
            "帝子釜摇金潋滟，家人卦剔翠孱颜。",
            "西湖日日船如织，半在南屏第一山。"
        ],
        "notes": "",
        "id": "9f032e5f99b816d14343f43b154fe6d9"
    },
    {
        "author": "白珽",
        "dynasty": "宋",
        "type": "诗",
        "rhythmic": "",
        "title": "湖楼玩雪",
        "preface": "",
        "paragraphs": [
            "上湖十里卷帘中，幻出瑶华第一宫。",
            "山势蹴天银作浪，柳行扑地玉为虹。",
            "渔蓑鹤氅同为我，爵舌羊羔不负公。",
            "明日凤池朝退蚤，一鞭曾约试吟骢。"
        ],
        "notes": "",
        "id": "045894a625e9c4d642c7a08e51dd01c5"
    },
    {
        "author": "白珽",
        "dynasty": "宋",
        "type": "诗",
        "rhythmic": "",
        "title": "酒边赠朱处士",
        "preface": "",
        "paragraphs": [
            "乌葛唐巾白苎裘，扫庭终夕共淹留。",
            "醉中谈论心犹壮，老去歌欢泪亦流。",
            "对客呈诗如献佛，课儿收橘当封侯。",
            "明年好理西风棹，重约三吴烂漫游。"
        ],
        "notes": "",
        "id": "60363f242e4177cb9f0d7c7981871d61"
    },
    {
        "author": "白珽",
        "dynasty": "宋",
        "type": "诗",
        "rhythmic": "",
        "title": "游天竺后山",
        "preface": "",
        "paragraphs": [
            "山转龙泓一径深，岚烟吹润扑衣巾。",
            "松萝掩映似无路，猿鸟往来如有人。",
            "讲石尚存天宝字，御梅尝识建炎春。",
            "城中遮日空西望，自与长安隔两尘。"
        ],
        "notes": "",
        "id": "9049d06178da23462510d5a4d1c1a0fb"
    },
    {
        "author": "白珽",
        "dynasty": "宋",
        "type": "诗",
        "rhythmic": "",
        "title": "竹阴",
        "preface": "",
        "paragraphs": [
            "占断人间潇洒地，全身水墨画筼筜。",
            "非烟非雾一林碧，似雨似晴三径凉。",
            "翠袖佳人黯空谷，白髭道士隠南塘。",
            "数竿醉日君须记，移向西窗补夕阳。"
        ],
        "notes": "",
        "id": "c5840bab673d51cd9f2e1f0eba64ab04"
    },
    {
        "author": "白珽",
        "dynasty": "宋",
        "type": "诗",
        "rhythmic": "",
        "title": "题苏东坡书楚颂并菩萨蛮满庭芳词卷后",
        "preface": "",
        "paragraphs": [
            "南荒九死幸生还，种树书成手自删。",
            "赤壁梦难同楚颂，洞庭乐不减商山。",
            "人生堕地少如意，老子对天无愧颜。",
            "千古菟裘有遗恨，断珪残璧自人间。"
        ],
        "notes": "",
        "id": "89c0615d6af979f1330cb3e228bcb796"
    },
    {
        "author": "白珽",
        "dynasty": "宋",
        "type": "诗",
        "rhythmic": "",
        "title": "续演雅十诗  其一",
        "preface": "",
        "paragraphs": [
            "海青羽中虎，燕燕能制之。",
            "小隙沈大舟，关尹不吾欺。"
        ],
        "notes": "",
        "id": "a72abde0fa53d7017398793bd8b446dc"
    },
    {
        "author": "白珽",
        "dynasty": "宋",
        "type": "诗",
        "rhythmic": "",
        "title": "续演雅十诗  其二",
        "preface": "",
        "paragraphs": [
            "草食押不芦，虽死元不死。",
            "未见涤肠人，先闻弃箦子。"
        ],
        "notes": "",
        "id": "9da3893ab859dc82bd5ab902bd6d833c"
    },
    {
        "author": "白珽",
        "dynasty": "宋",
        "type": "诗",
        "rhythmic": "",
        "title": "续演雅十诗  其三",
        "preface": "",
        "paragraphs": [
            "谁令珠玉唾，出彼藜藿肠。",
            "仁人不为宝，良贾宜深藏。"
        ],
        "notes": "",
        "id": "40b78957c5ff7bc1ff85ad9866b92e67"
    },
    {
        "author": "白珽",
        "dynasty": "宋",
        "type": "诗",
        "rhythmic": "",
        "title": "续演雅十诗  其四",
        "preface": "",
        "paragraphs": [
            "婴啼闻木枝，羝乳见茅茹。",
            "何如百年身，反尔无根据。"
        ],
        "notes": "",
        "id": "ca7d8844dd2de45ad1295d809182d9ea"
    },
    {
        "author": "白珽",
        "dynasty": "宋",
        "type": "诗",
        "rhythmic": "",
        "title": "续演雅十诗  其五",
        "preface": "",
        "paragraphs": [
            "西狩获白麟，至死意不吐。",
            "代北有角端，能通诸国语。"
        ],
        "notes": "",
        "id": "581ca7ccbf1f6a35a630a29315a0b2ed"
    },
    {
        "author": "白珽",
        "dynasty": "宋",
        "type": "诗",
        "rhythmic": "",
        "title": "续演雅十诗  其六",
        "preface": "",
        "paragraphs": [
            "才脱海鹤啄，已登方物舆。",
            "仰面勿啾啾，我长非侨如。"
        ],
        "notes": "",
        "id": "1fc7f583d32540c583371db0ad521787"
    },
    {
        "author": "白珽",
        "dynasty": "宋",
        "type": "诗",
        "rhythmic": "",
        "title": "续演雅十诗  其七",
        "preface": "",
        "paragraphs": [
            "羯尾大如斛，坚车载不起。",
            "此以不掉灭，彼以不掉死。"
        ],
        "notes": "",
        "id": "e4b1a3766d245ee70f10bb31ac3f922e"
    },
    {
        "author": "白珽",
        "dynasty": "宋",
        "type": "诗",
        "rhythmic": "",
        "title": "续演雅十诗  其八",
        "preface": "",
        "paragraphs": [
            "八珍殽龙凤，此出龙凤外。",
            "荔枝配江䖴，徒夸有风味。"
        ],
        "notes": "",
        "id": "799b8236cdaa595b885ed3dc5d5ced05"
    },
    {
        "author": "白珽",
        "dynasty": "宋",
        "type": "诗",
        "rhythmic": "",
        "title": "续演雅十诗  其九",
        "preface": "",
        "paragraphs": [
            "滦人薪巨松，童山八百里。",
            "世无奚超勇，惆怅渡易水。"
        ],
        "notes": "",
        "id": "bff755cf5aace3506c18649cf54cd9fb"
    },
    {
        "author": "白珽",
        "dynasty": "宋",
        "type": "诗",
        "rhythmic": "",
        "title": "续演雅十诗  其一〇",
        "preface": "",
        "paragraphs": [
            "两驼侍雪立，终日饥不起。",
            "一觉沙日黄，肉屏那足拟。"
        ],
        "notes": "",
        "id": "7516c030da371dfb24990db05020003d"
    },
    {
        "author": "白珽",
        "dynasty": "宋",
        "type": "诗",
        "rhythmic": "",
        "title": "积雪峰访梁道士",
        "preface": "",
        "paragraphs": [
            "惊羽穿林看细碎，健舆绕石听欹斜。",
            "道人住近茅峰北，一簇楼台五色霞。"
        ],
        "notes": "",
        "id": "13082cfca3d88d213729e1740c11ed8d"
    },
    {
        "author": "白珽",
        "dynasty": "宋",
        "type": "诗",
        "rhythmic": "",
        "title": "湖居杂兴八首  其一",
        "preface": "",
        "paragraphs": [
            "御舟初出赏春霏，传是诸王与后妃。",
            "香雾渐深帘幙暗，日斜微见淡黄衣。"
        ],
        "notes": "",
        "id": "79dc5e2abe411ba10a3272ec3567e38d"
    },
    {
        "author": "白珽",
        "dynasty": "宋",
        "type": "诗",
        "rhythmic": "",
        "title": "湖居杂兴八首  其二",
        "preface": "",
        "paragraphs": [
            "脉脉吹香屋角梅，背风移烛小帘开。",
            "凤城几日元宵近，一片箫声水上来。"
        ],
        "notes": "",
        "id": "50ae957024cca40fb280d019bccad5f2"
    },
    {
        "author": "白珽",
        "dynasty": "宋",
        "type": "诗",
        "rhythmic": "",
        "title": "湖居杂兴八首  其三",
        "preface": "",
        "paragraphs": [
            "龙舟晓发断桥西，别有轻舟两两随。",
            "春色可人晴较稳，酒家争出柳梢旗。"
        ],
        "notes": "",
        "id": "aed663df97e95a0b5eefe5cfa8158870"
    },
    {
        "author": "白珽",
        "dynasty": "宋",
        "type": "诗",
        "rhythmic": "",
        "title": "湖居杂兴八首  其四",
        "preface": "",
        "paragraphs": [
            "相国平泉水竹居，吴山花石世间无。",
            "游人马上休回首，一半春风在里湖。"
        ],
        "notes": "",
        "id": "4225da24d30cb8c3b34e0ada739cdfb5"
    },
    {
        "author": "白珽",
        "dynasty": "宋",
        "type": "诗",
        "rhythmic": "",
        "title": "湖居杂兴八首  其五",
        "preface": "",
        "paragraphs": [
            "雨后林塘夏亦秋，一葫芦酒在船头。",
            "醉来深入荷花去，卧看青天飞白鸥。"
        ],
        "notes": "",
        "id": "e7034aeab9573cd17994907fdf36ea4c"
    },
    {
        "author": "白珽",
        "dynasty": "宋",
        "type": "诗",
        "rhythmic": "",
        "title": "湖居杂兴八首  其六",
        "preface": "",
        "paragraphs": [
            "三贤犹得仰高风，冠服虽殊气味同。",
            "后五百年无继者，桃花含笑夕阳中。"
        ],
        "notes": "",
        "id": "ebfe5f06862915fbe8cb798955ddaf73"
    },
    {
        "author": "白珽",
        "dynasty": "宋",
        "type": "诗",
        "rhythmic": "",
        "title": "湖居杂兴八首  其七",
        "preface": "",
        "paragraphs": [
            "车鱼人散水风腥，雨色凉分柳外晴。",
            "回首夕阳都落尽，忽然东向数峰明。"
        ],
        "notes": "",
        "id": "7bb95163706b57a756cc528f713bf3fc"
    },
    {
        "author": "白珽",
        "dynasty": "宋",
        "type": "诗",
        "rhythmic": "",
        "title": "湖居杂兴八首  其八",
        "preface": "",
        "paragraphs": [
            "万树芙蓉两蘂宫，秋风开遍水边丛。",
            "白墙遮尽红墙出，只见红墙一半红。"
        ],
        "notes": "",
        "id": "87a54193ec2d37cb52b1f4eb9827eac7"
    },
    {
        "author": "白珽",
        "dynasty": "宋",
        "type": "诗",
        "rhythmic": "",
        "title": "翔泳堂酒边",
        "preface": "",
        "paragraphs": [
            "瓌辞度得雪儿歌，浓墨斜书碧玉柯。",
            "醉折芙蓉薰酒盏，里湖凉似外湖多。"
        ],
        "notes": "",
        "id": "2620ae1afa510825208140c0fb6b92d3"
    },
    {
        "author": "白珽",
        "dynasty": "宋",
        "type": "诗",
        "rhythmic": "",
        "title": "题江贯道百牛图",
        "preface": "",
        "paragraphs": [
            "几年散放桃林后，余四百蹄犹可骑。",
            "揽镜挂书多自在，能骑惟有一凝之。"
        ],
        "notes": "",
        "id": "261b918927e700a83afd23afd15b6d5d"
    },
    {
        "author": "白珽",
        "dynasty": "宋",
        "type": "诗",
        "rhythmic": "",
        "title": "题龚翠岩中山出游图",
        "preface": "",
        "paragraphs": [
            "何处张弧鬼一车，中山曾见夜搜图。",
            "纷纷眼底朱成碧，后乘钟家有此姝。"
        ],
        "notes": "",
        "id": "2f9250538de1d1122273d209959d15b7"
    },
    {
        "author": "白珽",
        "dynasty": "宋",
        "type": "诗",
        "rhythmic": "",
        "title": "玉清宫与赵达夫鲜于枢联句二首",
        "preface": "",
        "paragraphs": [
            "湖光漠漠水禽飞，堤柳斜斜带夕晖。",
            "二月江南好天气，初阳台上惬春衣。",
            "巾子峰头舣钓船，初阳台上坐鸣弦。",
            "出云高树明残日，过雨苍苔泣细泉。",
            "绝俗谁能继高躅，凌云我欲学飞仙。",
            "还家正恐乡人间，化鹤归来知几年。"
        ],
        "notes": "",
        "id": "d8ae785d55d5cf948ad16280c150641e"
    },
    {
        "author": "白珽",
        "dynasty": "宋",
        "type": "诗",
        "rhythmic": "",
        "title": "灵隠寺暮归",
        "preface": "",
        "paragraphs": [
            "山色晚苍苍，山门下夕阳。",
            "栴林飘槲叶，新月到禅床。",
            "径出千峰秀，亭回一涧长。",
            "淹留不可及，露湿薜衣裳。"
        ],
        "notes": "",
        "id": "970cd7c4844356b0fab768db7aea26be"
    },
    {
        "author": "白珽",
        "dynasty": "宋",
        "type": "诗",
        "rhythmic": "",
        "title": "宿上天竺",
        "preface": "",
        "paragraphs": [
            "名山倦游历，挂起手中藤。",
            "佛国三生石，天岩百岁僧。",
            "定回松院磬，吟苦雪龛灯。",
            "愧我心犹杂，何因问二乘。"
        ],
        "notes": "",
        "id": "04c0ee95aedb825203acf2b168d4b4ad"
    },
    {
        "author": "白珽",
        "dynasty": "宋",
        "type": "诗",
        "rhythmic": "",
        "title": "西湖访古",
        "preface": "",
        "paragraphs": [
            "隠约湖山一点青，秋风归去阻云程。",
            "贝宫珠阙无寻处，夜夜凌波哭月明。"
        ],
        "notes": "",
        "id": "0a455ed1bf122e1ebd191f6adf62fab5"
    },
    {
        "author": "白珽",
        "dynasty": "宋",
        "type": "诗",
        "rhythmic": "",
        "title": "山居怀林处士",
        "preface": "",
        "paragraphs": [
            "昔有林处士，结庐邻峰巅。",
            "年年不入城，梅花有佳联。",
            "童鹤三数口，负郭十亩田。",
            "弟姪列朝裾，咸平好时年。",
            "人品既已高，奉养常充然。",
            "嗟我何为者，日用买山钱。",
            "爱诗不能佳，未了区中缘。",
            "空有一寸心，羡杀处士贤。",
            "饱看贵人面，不若饥看天。",
            "搥床呼伯雅，且此相周旋。",
            "有田足几时，卓哉坡翁言。"
        ],
        "notes": "",
        "id": "eb6459e322116e0a9c7151f78ee6cccb"
    },
    {
        "author": "白珽",
        "dynasty": "宋",
        "type": "诗",
        "rhythmic": "",
        "title": "题郑子真画四季诗意  其一",
        "preface": "",
        "paragraphs": [
            "红杏绿杨，永昼野服。",
            "柴门散仙，莫道无人。",
            "知处东风，都在吟笺。"
        ],
        "notes": "",
        "id": "9d32f79f194f1d159cf213893389e3f5"
    },
    {
        "author": "白珽",
        "dynasty": "宋",
        "type": "诗",
        "rhythmic": "",
        "title": "题郑子真画四季诗意  其二",
        "preface": "",
        "paragraphs": [
            "莲叶吹香，澹澹扁舟。",
            "撑港斜斜，惊散一行。",
            "白鹭西风，卷起梨花。"
        ],
        "notes": "",
        "id": "d85968bcd74a88fdcc25135e0b7b4b46"
    },
    {
        "author": "白珽",
        "dynasty": "宋",
        "type": "诗",
        "rhythmic": "",
        "title": "赠张知府周卿",
        "preface": "",
        "paragraphs": [
            "人品中原说此翁，雄文直气耿心胸。",
            "几年天上张公子，今日云间陆士龙。",
            "来暮已闻歌五袴，平反何翅禄千钟。",
            "相从愧落诸公后，拭目西岩第一峰。"
        ],
        "notes": "",
        "id": "ae6295287b3ab01542b1455631dc5468"
    },
    {
        "author": "白珽",
        "dynasty": "宋",
        "type": "诗",
        "rhythmic": "",
        "title": "赠青龙任月山",
        "preface": "",
        "paragraphs": [
            "倾盖相逢意已亲，风流儒雅迈同伦。",
            "曾来东阁观奇士，又向西湖见伟人。",
            "放棹小溪梅皪皪，敲棋深院烛燐燐。",
            "悬知后夜相怀切，帆落胥山月一轮。"
        ],
        "notes": "",
        "id": "a84f4a3613cbe1cf6dc5381da02e2426"
    },
    {
        "author": "白珽",
        "dynasty": "宋",
        "type": "诗",
        "rhythmic": "",
        "title": "题洞霄宫药圃",
        "preface": "",
        "paragraphs": [
            "仙翁曾播植，琼圃尚敷荣。",
            "春日祥光满，秋风瑞实成。",
            "黄精宜益寿，萱草足忘情。",
            "候采灵芝服，还应羽翼生。"
        ],
        "notes": "",
        "id": "57864035eedf257e45ed3ae83aa83e3f"
    },
    {
        "author": "白珽",
        "dynasty": "宋",
        "type": "诗",
        "rhythmic": "",
        "title": "蛾眉亭",
        "preface": "",
        "paragraphs": [
            "秦赭凿填石，不受鞭箠考。",
            "零落楚江浒，相峙矗三岛。",
            "穿松得细径，据一陵二小。",
            "奔流浩浩来，五色烂华藻。",
            "至宝地不惜，绝境天所造。",
            "谁言两蛾黛，功夺京兆巧。",
            "终朝对颦蹙，似为今古恼。",
            "然犀矶沉沉，跨鲸月皎皎。",
            "丝纶三千丈，蒙冲百万櫂。",
            "天风吹过梦，多忧只空老。",
            "今者吾与子，所惬在幽讨。",
            "供帐莫匆匆，槃觞从草草。",
            "雅琴鼓一再，领此风日好。",
            "临崖发清啸，倚树或颠倒。",
            "礼存玉帛外，纵弛或一道。",
            "兴极不知归，白鸥破晴昊。"
        ],
        "notes": "",
        "id": "4e7e107662e248a800ec14fdf671339e"
    },
    {
        "author": "白珽",
        "dynasty": "宋",
        "type": "诗",
        "rhythmic": "",
        "title": "李翰林墓",
        "preface": "",
        "paragraphs": [
            "出城得佳山，两峰特奇诡。",
            "一如植躬圭，一峰拱而侍。",
            "我见犹爱之，而况谪仙子。",
            "孤坟在其下，政尔直一死。",
            "谪仙真仙人，出处见诸史。",
            "岂敢傲吾君，辛苦植唐祀。",
            "嗟予偘偘者，尘土正如此。",
            "停车不忍发，载拜颡有泚。",
            "仰止青山高，清风与终始。",
            "孰谓千载人，不在天地里。"
        ],
        "notes": "",
        "id": "e3e740219dc4b1eb4bdacc4533696e47"
    },
    {
        "author": "白珽",
        "dynasty": "宋",
        "type": "诗",
        "rhythmic": "",
        "title": "题如镜净讲师房",
        "preface": "",
        "paragraphs": [
            "娱老林房世路赊，尘埃飞不到袈裟。",
            "西湖草木虽同土，北寺烟霞自一家。",
            "静敞白间翻贝叶，闲输赤仄养椒花。",
            "鉴光炯炯辉今古，身后何须用五车。"
        ],
        "notes": "",
        "id": "64ccb637b8a956de8efe5629b1feb94e"
    },
    {
        "author": "白珽",
        "dynasty": "宋",
        "type": "诗",
        "rhythmic": "",
        "title": "春日重过如镜上人房",
        "preface": "",
        "paragraphs": [
            "忆昔敲门赋瑞筠，鹿园佳话又重新。",
            "屋头能拓三三径，林下知非陆陆人。",
            "凿沼何须晋康乐，种荪还忆楚灵均。",
            "老师炼得心如镜，更把高台比月轮。"
        ],
        "notes": "",
        "id": "eb38d4be9f798e41efef4837995c2e4d"
    },
    {
        "author": "白珽",
        "dynasty": "宋",
        "type": "诗",
        "rhythmic": "",
        "title": "题惠山",
        "preface": "",
        "paragraphs": [
            "名山名刹大佳处，绀殿翠宇开云霞。",
            "陆羽廼事已千载，九龙诸峰元一家。",
            "雨前茶有如此水，月里树岂寻常花。",
            "奇奇怪怪心语口，无根拄杖任横斜。"
        ],
        "notes": "",
        "id": "11e902423f2d25106bdf985648097d86"
    },
    {
        "author": "白珽",
        "dynasty": "宋",
        "type": "诗",
        "rhythmic": "",
        "title": "题碧桃折枝",
        "preface": "",
        "paragraphs": [
            "玄都千树欲无枝，全得春风烂漫吹。",
            "晓露未晞红郁郁，仙源长在日迟迟。"
        ],
        "notes": "",
        "id": "8a4dc09db6548f9eec0cf2fbe56b5967"
    },
    {
        "author": "白珽",
        "dynasty": "宋",
        "type": "诗",
        "rhythmic": "",
        "title": "吊林处士墓",
        "preface": "",
        "paragraphs": [
            "千古西湖见一贤，断碑犹在草芊芊。",
            "人间岂少题梅者，石上谁来酹菊泉。",
            "陈柏墓门疑是宅，唐衣庙貌望如仙。",
            "可怜辽鹤无消息，寂寞春风二百年。"
        ],
        "notes": "",
        "id": "59143189dde284be877dde7257614764"
    },
    {
        "author": "白珽",
        "dynasty": "宋",
        "type": "诗",
        "rhythmic": "",
        "title": "击蛇笏",
        "preface": "",
        "paragraphs": [
            "孔明庙前柏，手版贼其枝。",
            "枯秭无生气，众目炫一时。",
            "何如孔公笏，铁面含霜姿。",
            "虺蛇何足道，正气屡奸欺。",
            "祥符庆历间，岂无纤人斯。",
            "闻之胆为落，不在彼在兹。",
            "圣学亿万年，圣源浩无涯。",
            "八传得巨源，愤学求似之。",
            "遗经与遗物，保护如婴儿。",
            "万里去复远，见者咸赍咨。",
            "况此一尺槐，千载孔林思。",
            "非无原壤杖，非无少正铍。",
            "用舍各有时，小大各有施。",
            "畴能起段公，共赋甘棠诗。"
        ],
        "notes": "",
        "id": "119b721688ef65f63917734c9630771a"
    },
    {
        "author": "白珽",
        "dynasty": "宋",
        "type": "诗",
        "rhythmic": "",
        "title": "寄天香庵恬上人",
        "preface": "",
        "paragraphs": [
            "门掩天香竹树丛，了无尘翳此心同。",
            "东林社散图空在，南国山多梦不通。",
            "白草秋闲支遁马，黄沙春断子卿鸿。",
            "思君记得逢君处，一片归云海树空。"
        ],
        "notes": "",
        "id": "e31434db576fc47f4d1a2ca98360794f"
    },
    {
        "author": "白珽",
        "dynasty": "宋",
        "type": "诗",
        "rhythmic": "",
        "title": "岳武穆精忠庙",
        "preface": "",
        "paragraphs": [
            "国势已如此，孤忠天地知。",
            "死生同父子，奸宄系安危。",
            "偃月无封桧，栖霞有谥碑。",
            "中原遗老在，岁岁梦王师。"
        ],
        "notes": "",
        "id": "83e188acdcb28f84dd4429fc57e907dc"
    },
    {
        "author": "白珽",
        "dynasty": "宋",
        "type": "诗",
        "rhythmic": "",
        "title": "三月八日过西马塍",
        "preface": "",
        "paragraphs": [
            "散策好春日，湖西古马塍。",
            "阴晴虽不定，天地自分明。",
            "柳处风无力，蛙时水有声。",
            "园家分半席，问得御花名。"
        ],
        "notes": "",
        "id": "1f627bd9f239f855a0d571db2c7fc626"
    },
    {
        "author": "白珽",
        "dynasty": "宋",
        "type": "诗",
        "rhythmic": "",
        "title": "过东寺",
        "preface": "",
        "paragraphs": [
            "倚空楼阁竞翚飞，铁凤金铃一望齐。",
            "多少流民无片瓦，江南四月雨凄凄。"
        ],
        "notes": "",
        "id": "d2bfc4773a9e9d2a0876251f9c321c35"
    },
    {
        "author": "白珽",
        "dynasty": "宋",
        "type": "诗",
        "rhythmic": "",
        "title": "止征妇哭",
        "preface": "",
        "paragraphs": [
            "战国曾闻挟两戈，病中军不渡交河。",
            "一身同为明庭死，死敌强于死病多。"
        ],
        "notes": "",
        "id": "21138bd4499b5ff1c43de55207cd97f6"
    },
    {
        "author": "白珽",
        "dynasty": "宋",
        "type": "诗",
        "rhythmic": "",
        "title": "题王大令保母帖",
        "preface": "",
        "paragraphs": [
            "大令书法美少年，玉函金籥随飞烟。",
            "累累一百又五字，岂意近出黄𨸂砖。",
            "字奇文古两超绝，保母从兹倾众帖。",
            "谁将瓦合嘲玉碎，一片孤衷本相接。",
            "快剑横斫铁山摧，戏龙猛蹴银河欹。",
            "方庭无月天地黑，仰视别有星离离。",
            "浪言贞石志千载，不及永和漥砚在。",
            "白石已仙千里死，千百人中几人爱。",
            "兰亭信美如捕风，贵耳贱目人响从。",
            "三日呕血饥搥胸，叶公画龙惧真龙。"
        ],
        "notes": "",
        "id": "d1340a1f2618aed2774302cbef227444"
    }
]