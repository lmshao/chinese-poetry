[
    {
        "author": "鲍慎由",
        "dynasty": "宋",
        "type": "诗",
        "rhythmic": "",
        "title": "谢传神蔡景直",
        "preface": "",
        "paragraphs": [
            "驰誉丹青有古风，笔端及我未宜蒙。",
            "云台麟阁遥相望，枉写褒公与鄂公。"
        ],
        "notes": "",
        "id": "842262dc29b720cf3807c216425b42b9"
    },
    {
        "author": "鲍慎由",
        "dynasty": "宋",
        "type": "诗",
        "rhythmic": "",
        "title": "王略帖赞",
        "preface": "",
        "paragraphs": [
            "昭回于天垂英光，跨颉历籀化大荒。",
            "烟华浓淡赋低昂，一噫万古称天章。",
            "鸾跨虬引鹄序行，洞天九九归辽阳。",
            "茫茫十二小劫长，玺完神诃命芾藏。"
        ],
        "notes": "",
        "id": "ca9e746dcd44f8ddab32b91123a232b9"
    },
    {
        "author": "鲍慎由",
        "dynasty": "宋",
        "type": "诗",
        "rhythmic": "",
        "title": "雨余",
        "preface": "",
        "paragraphs": [
            "础润雨欲作，好风每相先。",
            "萧萧清入帘，令我心洒然。",
            "闭门倦永夏，枕书日昏眠。",
            "快此风雨余，端如濯飞泉。",
            "盆山有佳趣，草木更幽妍。",
            "井华养文石，香篆横云烟。",
            "俯仰方丈间，胜事亦可怜。",
            "永怀触热子，我劳良独贤。"
        ],
        "notes": "",
        "id": "ad4afe1b2a80a5be37a14da685496518"
    },
    {
        "author": "鲍慎由",
        "dynasty": "宋",
        "type": "诗",
        "rhythmic": "",
        "title": "读汉书",
        "preface": "",
        "paragraphs": [
            "汉公事业比阿衡，纯用诗书致太平。",
            "它日何人颂功德，至今嘲笑亦诸生。"
        ],
        "notes": "",
        "id": "21a12d03c3735a5b46c6f1b1a7b0f80a"
    },
    {
        "author": "鲍慎由",
        "dynasty": "宋",
        "type": "诗",
        "rhythmic": "",
        "title": "夜坐",
        "preface": "",
        "paragraphs": [
            "万卷堆中种眼花，睡魔亦厌夜深茶。",
            "平生不草长门赋，岂有黄金送酒家。"
        ],
        "notes": "",
        "id": "1a8bf662518f9759f5ce6c5bea2e029e"
    },
    {
        "author": "鲍慎由",
        "dynasty": "宋",
        "type": "诗",
        "rhythmic": "",
        "title": "寄曾子开",
        "preface": "",
        "paragraphs": [
            "白发波波尚问津，可嗟志业在经纶。",
            "十年于此才三见，四海如公复几人。",
            "虎穴功名劳唾掌，醉乡风月且藏身。",
            "平安欲问无来使，何处荒山野水滨。"
        ],
        "notes": "",
        "id": "a5f188f0b819a752a48576f173657f41"
    },
    {
        "author": "鲍慎由",
        "dynasty": "宋",
        "type": "诗",
        "rhythmic": "",
        "title": "与郑公华自朐山邻舟行",
        "preface": "",
        "paragraphs": [
            "舟行有后先，相去能几许。",
            "铿轰金鼓声，见面不得语。",
            "水花来幽香，岸柳过疏雨。",
            "登舻各乘风，解帆会联浦。",
            "闲携小龙团，睡起就君煮。"
        ],
        "notes": "",
        "id": "060229b4519362fff5b16ef0c44caae1"
    },
    {
        "author": "鲍慎由",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "三白岁可期，一饱分已定。"
        ],
        "notes": "",
        "id": "ef9e7a338ee1adf358051281fedc5fad"
    },
    {
        "author": "鲍慎由",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "学诗比登仙，金膏换凡骨。"
        ],
        "notes": "",
        "id": "ca5dcc43320146a4adfaec30045eab22"
    },
    {
        "author": "鲍慎由",
        "dynasty": "宋",
        "type": "诗",
        "rhythmic": "",
        "title": "句  其三",
        "preface": "",
        "paragraphs": [
            "绕树寻花得得来。"
        ],
        "notes": "",
        "id": "a2c90fcb824dcdfc7ef7dd2cc6d48c16"
    },
    {
        "author": "鲍慎由",
        "dynasty": "宋",
        "type": "诗",
        "rhythmic": "",
        "title": "句  其四",
        "preface": "",
        "paragraphs": [
            "平池九曲在，春水萦埼{石弯}。"
        ],
        "notes": "",
        "id": "7614fed1c99d4fd6900d1f9c4a71dbd2"
    }
]