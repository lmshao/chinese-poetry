[
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "鸡鸣行",
        "preface": "",
        "paragraphs": [
            "鸡鸣问路行，挟马渡溱洧。",
            "老树势突兀，指点疑山觜。",
            "茅茨渐分明，牛马犹昏翳。",
            "霜落路四平，星沉天若水。",
            "小民幸安乐，朝廷多贤士。",
            "食禄乃强颜，流连为妻子。",
            "吾闻嵇阮辈，放荡形骸弛。",
            "而我小县中，区区又何理。"
        ],
        "notes": "",
        "id": "dcb5428fc9ccc867a4d4dd2e53622f4f"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "自罗山入信阳再过金关道中作",
        "preface": "",
        "paragraphs": [
            "阴林寂无风，鬼火自明灭。",
            "山泉怨何事，耳声入呜咽。",
            "青泥溅马腹，黄叶沾人发。",
            "半夜渡前溪，昏昏水中月。"
        ],
        "notes": "",
        "id": "81bd413b20f013e396fb498fb8625760"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "自山阳还至寿春道中有感",
        "preface": "",
        "paragraphs": [
            "寒风切人骨，晴日淡无色。",
            "千里今又还，何时许安宅。",
            "此身方龃龉，此地尤反侧。",
            "安得羽翼生，高飞离楚泽。"
        ],
        "notes": "",
        "id": "ceb8249b85ead28f1005ecc263b9c9f6"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "颍河夜泛",
        "preface": "",
        "paragraphs": [
            "提携俯清流，自适固闲燕。",
            "深行岂不好，路远怯萦转。",
            "撑舟上孤渚，星月灿水面。",
            "目力不自收，随波起花眩。",
            "谁家种禾黍，绿色压秋甸。",
            "树密云更深，云昏山不见。",
            "杯盘任狼籍，起坐有余恋。",
            "幸偶东山儒，况逢京国彦。",
            "何人发高咏，满坐清风遍。",
            "顾我童子吟，奚能愧雕篆。"
        ],
        "notes": "",
        "id": "c118aaf1a4180fdfda5e35a3466b8a6f"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "从范龙图月下泛舟",
        "preface": "",
        "paragraphs": [
            "年丰闾里安，岁晚生事歇。",
            "官池公载酒，痛饮消日月。",
            "迫冬上青林，山气凋人发。",
            "坐若江海游，楼船中夜发。",
            "冷光飞太虚，照我盘中蕨。",
            "清影落潭心，逃遁蛟龙没。",
            "如穷河源邈，相见昆仑崒。",
            "怪石钩我衣，嵌空尽山骨。",
            "上宾富佳咏，音动鼋鼍窟。",
            "涌溢词有源，倒恐三江竭。",
            "公怀沧洲趣，一夕梦南越。",
            "别有谏诤姿，屹如韦补阙。"
        ],
        "notes": "",
        "id": "2793d78ac871e011a44f6cbb064b9a72"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "五更",
        "preface": "",
        "paragraphs": [
            "五更不成梦，起坐倚东壁。",
            "晓月下中天，照我西屋白。",
            "路行相冲冲，林宿闻哑哑。",
            "便欲就巾冠，巾冠正狼籍。"
        ],
        "notes": "",
        "id": "754d771c0362a2008054fe1c33e13967"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "自灵泉晚过崇因寺口占",
        "preface": "",
        "paragraphs": [
            "前峰竦而嵬，后峰屹且峨。",
            "冷月射溪水，紧风平野火。",
            "同游独无语，此意谁知我。",
            "虎避无情人，出门不须锁。"
        ],
        "notes": "",
        "id": "047cfb6533baf02a42463eb32d8d16af"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "宿崇因寺十韵",
        "preface": "",
        "paragraphs": [
            "山大石岩岩，平川沙莽莽。",
            "深崖忽有路，一寺何高敞。",
            "彼僧胡为知，迎我共攀上。",
            "夜深眺前峰，百里如指掌。",
            "诗翁旋沽酒，欲得咏今曩。",
            "下笔皆珠玑，嗟予岂能仰。",
            "往来气益乘，欲敌不敢往。",
            "回笑尘埃人，何殊在罗网。",
            "吟哦不自制，逸韵弥清响。",
            "便可书壁东，留为异时赏。"
        ],
        "notes": "",
        "id": "5cabf0aa42b5afd5da39498af6e0b569"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "和子思舅氏晚出崇因之什",
        "preface": "",
        "paragraphs": [
            "烟花寒已凝，风色寒犹恶。",
            "路雪爱萦绵，簷澌讶垂箨。",
            "途行想前事，数岁只如昨。",
            "渐欲过阴崖，愁看冰凿凿。"
        ],
        "notes": "",
        "id": "7c6e531ff0aef57f752af578226387f3"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "留别陈子思舅",
        "preface": "",
        "paragraphs": [
            "三载岂不长，回念如转烛。",
            "南行在今夕，何以图款曲。",
            "朱轮走岐路，夫子驾牛犊。",
            "权门聚冠裳，夫子偃空谷。",
            "甘贫分始定，乐道心乃足。",
            "自怪离别间，凄然悲满目。",
            "欲为商声操，操变不可复。",
            "欲为秦声吟，吟短不可续。",
            "杯行竟无语，慷慨遶空屋。",
            "别后两如何，祇应保𫗴粥。"
        ],
        "notes": "",
        "id": "7916bd4d2ef5932527011e03e8220072"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "佳辰",
        "preface": "",
        "paragraphs": [
            "春风雪中来，吹我堂上茵。",
            "斑衣次命服，左右如卿云。",
            "芳樽洗复酌，再拜属吾亲。",
            "亲年如大家，四子十二孙。",
            "子孙亦何事，忠孝而能文。",
            "请看今世愿，不必辞贱贫。",
            "三牲苦易得，轩冕祇荣身。",
            "愿以五百岁，献母为一春。"
        ],
        "notes": "",
        "id": "d210cc67408b19a596559cd0085bb73e"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "再至兖州简晁十二子履",
        "preface": "",
        "paragraphs": [
            "送客客未至，自作河梁游。",
            "清澜浴晓日，烂漫黄金浮。",
            "苹藻飘不断，怅望莲亭幽。",
            "忆君古堞诗，八月如转头。"
        ],
        "notes": "",
        "id": "d09b4db7b5f3dafca3a2251e07cfd423"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "静胜轩",
        "preface": "",
        "paragraphs": [
            "官居背西墉，有居惟蔀室。",
            "川原在其外，指掌千里隔。",
            "李侯富天巧，凿壁盗山色。",
            "清风洒面至，竹荫横西北。",
            "坐令方丈地，万古遗胜迹。",
            "管氏南州来，谓侯有静德。",
            "朱轮走岐路，夫子驾牛轭。",
            "权门聚冠盖，夫子偃空壁。",
            "甘贫分始定，乐道心乃得。",
            "自怪尘土人，兹焉憩行役。",
            "欲为居士操，声淡不可识。",
            "欲学幽人吟，词野不可易。",
            "忘怀古今混，问道乾坤窄。",
            "此意竟如何，青灯夜方寂。"
        ],
        "notes": "",
        "id": "6876577f55a1bde96ce8581ccf960b56"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "古寺",
        "preface": "",
        "paragraphs": [
            "崎岖五六州，夏行今欲雪。",
            "乱山出已尽，平地心目豁。",
            "晴日午未温，霜云晚如泼。",
            "萧疏秦树远，旷荡周原阔。",
            "径竹掩招提，门庭苦凄飒。",
            "廊低不可步，壁朽何堪剳。",
            "岁月惊转头，是非纷若栉。",
            "行归聊可悲，再出尤凛冽。",
            "用此免饥寒，谋生一何拙。"
        ],
        "notes": "",
        "id": "a699387aa39aad1ab06ea7301e48f4ce"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "城中见山",
        "preface": "",
        "paragraphs": [
            "尘埃埋马足，人事如鼎沸。",
            "朝𫗦尚不厌，何暇论身计。",
            "北山十里近，云色带阴翳。",
            "日日在目前，无由谢城市。"
        ],
        "notes": "",
        "id": "42e4977472548f63686985efb31b6433"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "曹南席上分题警鹤",
        "preface": "",
        "paragraphs": [
            "清风来九皋，月出寒夜永。",
            "故人闻鹤唳，惊起同引领。",
            "山遥声有怨，树暗飞无影。",
            "不若君子言，诗书日相警。"
        ],
        "notes": "",
        "id": "15003a78114c551706ab44bb96aa9507"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "熙州蒋颖叔侍郎席上",
        "preface": "",
        "paragraphs": [
            "仗钺出金门，投壶开玉帐。",
            "高秋沸箫鼓，万叠环青嶂。",
            "白云衬湖底，舟行若天上。",
            "绝胜后将军，峡中惟四望。"
        ],
        "notes": "",
        "id": "3740c1afa556b712609131438097e268"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "蒙晁美叔秘监召观书帖继示长句次韵",
        "preface": "",
        "paragraphs": [
            "作官在闲地，而我不得闲。",
            "有怀南阳书，三载愿未还。",
            "驾言觐中郎，踊跃心桓桓。",
            "软言慰孤寂，芳樽洁晨餐。",
            "词妙编简动，理惬心意安。",
            "期为高人知，匪效男女欢。",
            "珍怪渐倾写，宝墨来三韩。",
            "内愧无衣裾，腼面依门阑。",
            "元匪白眉者，谬作青眼看。",
            "古书罗异代，千百犹未殚。",
            "如何二王迹，到今纸墨完。",
            "若获摩尼珠，寘在承露盘。",
            "开缄龙蛇踊，偃蹇风涛宽。",
            "熟视已收卷，爱惜还重观。",
            "笔意不可尽，始知学书难。",
            "永惭出纳卑，敢近华省观。",
            "珍重难再觌，出门犹据鞍。"
        ],
        "notes": "",
        "id": "3a3f7587f1fb6632ab498dc424f7cc00"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "感兴简欧阳仲纯兄弟",
        "preface": "",
        "paragraphs": [
            "昔我来颍州，系马西湖滨。",
            "颍州绝褊小，所爱民心淳。",
            "中间入南国，八载寄寿春。",
            "去颍无十舍，土风已顽群。",
            "从兹重所处，不敢择要津。",
            "迁徙虽未固，常愿为颍民。",
            "今者伯氏来，得官邑相邻。",
            "民愚少鬭讼，所讯由饥贫。",
            "吏戆不识字，况复能舞文。",
            "惟有租与贷，未免劳躬亲。",
            "而我无官事，独得颐精神。",
            "日高偃空房，睡足方欠伸。",
            "日暮近灯烛，诵书忘冠巾。",
            "懒来起复坐，自在如闲云。",
            "忆昨游京师，交友千百群。",
            "贤否未可辨，正直惟仲纯。",
            "仲纯年始壮，气概雄三军。",
            "文章不待学，下笔如千钧。",
            "饮酒或一醉，万物如埃尘。",
            "近过颍州见，颜色弥清醇。",
            "兄弟亦相遇，磊落皆奇人。",
            "邀我上书堂，为我拂素茵。",
            "呼奴正大案，食饮罗甘辛。",
            "论议不惜口，彼此从天真。",
            "夜川月色黑，笑语犹相闻。",
            "丈夫各有志，大者思经纶。",
            "其志苟未得，不如安其身。",
            "何时买锄犁，耕凿颍水垠。",
            "颍鲤如可钓，持竿就漪沦。",
            "相逢俟头白，不复思淮濒。"
        ],
        "notes": "",
        "id": "6e83a22d005ebe3f89bfcace39721a5d"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "送王君仪北归",
        "preface": "",
        "paragraphs": [
            "不能送君行，强题送君诗。",
            "诗中有鄙语，不是离别辞。",
            "君长不五尺，气若千丈蜺。",
            "谈经掩众口，论道惊群儿。",
            "况君擅才华，文若老吏为。",
            "刚肠乏软语，面折不我随。",
            "人尝论君材，照坐珊瑚枝。",
            "畴能论君心，清静如摩尼。",
            "奈何三十六，未免州县卑。",
            "君装赴国门，仆瘦病马羸。",
            "太仓幸可籴，穷达慎所之。",
            "儒冠易感慨，华屋难伸眉。",
            "纷纷儿女曹，足令壮士悲。",
            "工部贪采药，汉老甘茹芝。",
            "不逢方外人，勿吐胸中奇。"
        ],
        "notes": "",
        "id": "032aa8d94dd574e90d65ff10b4d78f19"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "赠卢砺",
        "preface": "",
        "paragraphs": [
            "东风吹大河，北客思故乡。",
            "门前车且留，念此道路长。",
            "子服儒衣冠，其家有禁方。",
            "非徒学之精，而又心术良。",
            "闻声辨生死，易臂知阴阳。",
            "救瘵先闾里，懒上王公堂。",
            "子来视余疾，反侧方在床。",
            "头风应手愈，珍重不敢忘。",
            "遗我刀匕药，三年用康强。",
            "我家乏黄金，我才非庾郎。",
            "赠子不成礼，秃笔题药囊。"
        ],
        "notes": "",
        "id": "4620d23699f09e601b4987af5c588ea4"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "和孔毅夫学士题小阁",
        "preface": "",
        "paragraphs": [
            "共坐既云隘，出也欲何之。",
            "晴窗日可负，此地猜瑠璃。",
            "朝衣虽已穿，襥被亦已迟。",
            "缅思庐霍胜，入手当何时。"
        ],
        "notes": "",
        "id": "5d0f74d259e8d6da52f54c8a4be23648"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "和孔毅夫省宿",
        "preface": "",
        "paragraphs": [
            "拙学如拙商，欲益翻折阅。",
            "壮心消已尽，况复形羸苶。",
            "君年虽不少，面目犹冰雪。",
            "汉署夜如何，青灯兼白月。"
        ],
        "notes": "",
        "id": "2a148477d1a5ed0d0c6012ac8a8ef191"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "再和孔毅夫省宿",
        "preface": "",
        "paragraphs": [
            "吾懒不阅书，知书不我阅。",
            "双瞳瞀仍眵，四体病如苶。",
            "黑须忽已苍，但未头如雪。",
            "空食竟何裨，留连惊岁月。"
        ],
        "notes": "",
        "id": "0406dda73b371f32edd29b0af5c81e22"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "和晁秘校",
        "preface": "",
        "paragraphs": [
            "墙湿生野蒿，簷低胁嘉树。",
            "凉飚屋上过，故以逃大暑。",
            "念彼远戍人，荷戈事军旅。",
            "而我幸安宁，尚愧林泉主。"
        ],
        "notes": "",
        "id": "3b68c8eee475774983fb6ad506572632"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "和僧圆益题灵泉",
        "preface": "",
        "paragraphs": [
            "我思灵泉游，不免去闾里。",
            "山寒景更清，触目皆可喜。",
            "兹泉何潺潺，宛若云雾起。",
            "酌之无浅深，那再问泥滓。",
            "盘盘山为腹，凿凿石为齿。",
            "喷薄无四时，其灵止如此。",
            "斯言闻于人，岂得尽其理。",
            "更唤山老来，烦师问初始。"
        ],
        "notes": "",
        "id": "a9e1a26a76d2eaae879734fdb43db54b"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "寿李少卿",
        "preface": "",
        "paragraphs": [
            "佳辰溯中元，大第罗燕席。",
            "今岁共兹日，冠盖合佳客。",
            "中堂上寿迟，喜气生四壁。",
            "男女燕雁行，樽俎皆润泽。",
            "惟公台省旧，况是文章伯。",
            "明星在中天，五福阴有力。",
            "惟兹基本厚，未止家万石。",
            "共揖庙堂尊，苍生日安宅。",
            "南园椿已大，悠久与之敌。",
            "长看堂上儿，白头衣五色。"
        ],
        "notes": "",
        "id": "b471d350653f365600fdad99ea9c3d75"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "希鲁奉议四兄生日",
        "preface": "",
        "paragraphs": [
            "画工画青松，惨淡千年姿。",
            "辽鹤俛不啄，又有龟如綦。",
            "丈人坐中间，白发衣帔𢂹。",
            "云是东方宿，来为寿者师。",
            "再拜致此图，惟兄能似之。",
            "骨强老于松，心静灵于龟。",
            "形健瘦于鹤，自与长年期。",
            "从来事丹灶，得道今已迟。",
            "定应图上人，适照生之时。",
            "富贵虽常情，在兄奚足为。",
            "王侯金满堂，不义乃滓泥。",
            "岂如食旧德，朝冠与朝衣。",
            "况复源流远，后昆未可知。",
            "好看学行者，恐是麒麟儿。"
        ],
        "notes": "",
        "id": "27489d33339d516c00bceb9e3be6459a"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "读县父诗榜",
        "preface": "",
        "paragraphs": [
            "县地苦迫窄，县亭乃荒凉。",
            "胡为君子来，到此成诗章。",
            "上陈图史乐，次道为政方。",
            "终焉戒易足，俾尔能自强。",
            "荒亭实何幸，得此人不忘。",
            "年深粉墨剥，辞意弥激昂。",
            "谁云官冗小，会有真龙藏。",
            "其珠在人家，门户常有光。",
            "余来诵反复，感叹鸣中肠。",
            "临风亟欲和，把笔犹徬徨。",
            "安得杜陵翁，为我题屋梁。"
        ],
        "notes": "",
        "id": "1d8c697021ee034b34618b157cf0dcb3"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "读于𣸣诗",
        "preface": "",
        "paragraphs": [
            "于𣸣诗不多，遗藁数千叶。",
            "缅观作者意，重叹今人拙。",
            "雅辞清我骨，劲气喷壁裂。",
            "感激生乱亡，辛酸更愁绝。",
            "长城句最苦，三读泪流血。",
            "莫学蒙将军，功高家国灭。"
        ],
        "notes": "",
        "id": "ca1fd9b2f6dce7a987607a5b52ce2676"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "伤春",
        "preface": "",
        "paragraphs": [
            "人伤春色老，我伤春色深。",
            "桃花未肯落，半月羁吾心。",
            "有酒且斟酒，无酒将奚斟。",
            "有诗谩吟诗，无诗将奚吟。",
            "诗酒两不得，坐媿桃花林。",
            "咄嗟富家儿，满堂收黄金。"
        ],
        "notes": "",
        "id": "91572c1e9be160501e47edefc794a31b"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "苦雨",
        "preface": "",
        "paragraphs": [
            "阴云藏雨来，风吼如海潮。",
            "乖龙喜当路，下雨连三霄。",
            "平河忽弥漫，不见城东桥。",
            "蛰者灌其穴，飞者飘其巢。",
            "惟有鱼与鼈，得势饶腥臊。",
            "虽闻雷霆震，若有鬼神号。",
            "禾丰不得敛，穗湿依生苗。",
            "农家堵户叹，始觉虚勤劳。",
            "乖龙莫之悟，自谓膏泽饶。",
            "始知旱魃虐，未得如雨妖。"
        ],
        "notes": "",
        "id": "24765e64dcc17eff4fd44d08997d3337"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "自罗山入信阳过金关道中作",
        "preface": "",
        "paragraphs": [
            "村南闻鸡在村北，土垡如堪竹臲卼。",
            "野蒿诛尽露溪漘，山树烧残空石骨。",
            "疾风吹蓬如卷裘，河水夜冻凌割舟。",
            "但愿黄堂贺新雪，单衣布袜非吾忧。"
        ],
        "notes": "",
        "id": "89422e83b1cbdb5654493c0b6993667f"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "济阴",
        "preface": "",
        "paragraphs": [
            "东州女儿年十七，身在风尘如在室。",
            "红腮绿领巧相宜，露浥海棠娇滴沥。",
            "态浓意远画不尽，对客无言却真实。",
            "济阴县令为留连，樽俎相逢复相失。",
            "我读古人书，又爱斯人美。",
            "既未能忘情，亦未能忘礼。",
            "以情败礼礼之贼，以礼约情情有止。",
            "上不与汝碍崆峒之山，下不与汝隔沧浪之水。",
            "无山无水有城市，咫尺青楼三万里。",
            "东家酒香喷兰芷，对客醉歌而已矣。",
            "君不见鲁国有男子，拒户不开宁老死。"
        ],
        "notes": "",
        "id": "508f1b7cf1828f5530b17475334a306e"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "送范德孺使辽",
        "preface": "",
        "paragraphs": [
            "都门冠盖如云多，马头匼匝金盘陀。",
            "平明三节出城去，使华已过桑干河。",
            "桑干地寒毡作屋，冰霜满野飞鸿鹄。",
            "道旁箫鼓动地迎，铁面蕃儿皆拭目。",
            "金玦装成宝刀利，银鞍半露貂裘燠。",
            "日高宾馆驻前旌，馈客往来随酪粥。",
            "河间未弛新亭障，山后犹存旧风俗。",
            "幽燕妇女白如脂，露面来觇汉冠服。",
            "边风吹雪罨毡城，毡城在处为屯营。",
            "黄沙行尽到靴淀，新年下马单于庭。",
            "庭中之人识汉事，而公赫赫传家声。",
            "君臣把酒重相劝，知有从来忠孝名。",
            "好言天子神圣武，际天接地皆王土。",
            "桑麻万里富中原，制作千年还太古。",
            "白日亲观丹凤翔，黄河近报神鱼舞。",
            "不须铁甲屯大荒，坐见长城倚天宇。",
            "况君总发怀刚肠，往年司直中书堂。",
            "单骑走马绝瀚海，而今复使天一方。",
            "平时出入虽故事，男儿举足安可量。",
            "鄙人再拜赠公语，北边射猎云雪冈。",
            "平安烽火三万日，羽林超距闲金汤。",
            "年年蕃马输汉地，后车碨礧牵玄黄。",
            "愿持成效献天子，归来跃出尚书郎。",
            "归来跃出尚书郎，锵金鸣玉趋明光。"
        ],
        "notes": "",
        "id": "bf912870b2d4f17ad36d7f02730016a0"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "送朱彦文通直从庆阳辟命",
        "preface": "",
        "paragraphs": [
            "洛阳之人秀眉宇，束发从军心自许。",
            "南彻梁江西瀚海，万里相从旧宾主。",
            "庆州之险山作城，青冈路狭如鬭鼠。",
            "我尝与君驰大漠，夜掘黄沙枕冰土。",
            "君今重行计安出，羽檄搀枪待君处。",
            "去年天狗堕地鸣，今年拟破灵盐城。",
            "男儿鞍马是常事，髀肉消尽须重生。",
            "况君到日春风发，行云夜闭沙场月。",
            "战马沾泥不用嫌，功成便浴雠人血。",
            "君不见高平范公庆历时，往筑大顺人不知。",
            "千金散士得死力，横山可取犹提携。",
            "至今塞下呼老子，关中使者公之儿。",
            "当年议奏千万语，攻守二策真可师。",
            "勿云近事不足道，狄青之辈为偏裨。"
        ],
        "notes": "",
        "id": "0852dd6646c2472b150871259fc8af4e"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "送田百里归唐",
        "preface": "",
        "paragraphs": [
            "田百里，飘泊如云心似水，我每思之中夜起。",
            "忽来访我黄河涘，抵掌欣欣不能已。",
            "身形虽幺麽，胆大无与比。",
            "兹行若过汝水𣸣，为寄新诗与陈子。"
        ],
        "notes": "",
        "id": "55953db9661c5202341d920589e47538"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "次韵和欧阳季默观书纪事之作",
        "preface": "",
        "paragraphs": [
            "欧阳季默年三十，处世虽艰心地吉。",
            "居于颓垣坏屋偪仄之巷，而有倜傥慷慨汪洋之美质。",
            "高才横骛若飞走，横野腾山漫罝毕。",
            "吾懒居家病益生，絮帽蒙头造君室。",
            "儿童惊窥前复后，笑我衰迟见风栗。",
            "升堂发箧数百纸，烂锦繁华照初日。",
            "怒生风云与神会，怪走龙蛇堪股栗。",
            "奇踪虽在人已亡，今也源流苦萧瑟。",
            "吾家绨囊亦三四，纵有名书未充实。",
            "妻孥饥饿谓无用，谇语如蛩常唧唧。",
            "黄签青缥才数种，若比君家百无一。",
            "后会慇懃定若何，人生聚散胡能必。"
        ],
        "notes": "",
        "id": "fa907a2cfb2523bd52d6627427cc1148"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "次韵和晁秘校招饮",
        "preface": "",
        "paragraphs": [
            "侯门公子桃花色，岐路书生情反侧。",
            "羡君脱洒心坦平，交友如林真少得。",
            "怀中有疏未肯上，乡里小儿空太息。",
            "黄粱甑冷且沽酒，为客典衣无顾惜。",
            "淳于道旧釂五斗，倒载不辞门户隔。",
            "共约他年江海游，醉斩鲸鱼寻李白。"
        ],
        "notes": "",
        "id": "1d5bc6e455aa081cbdbcf5f095281818"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "依韵和祖休承议",
        "preface": "",
        "paragraphs": [
            "吾闻明霞之绮良工造，若比君诗工不到。",
            "掷地方知作者神，补天非是常人巧。",
            "放怀似觉乾坤小，名节虽高心事少。",
            "君不见汉阴有丈夫，脚踏空山树芝草。"
        ],
        "notes": "",
        "id": "b50484ad0864c2c238da6fb93b846c1c"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "盖公堂歌",
        "preface": "",
        "paragraphs": [
            "胶西丈人头皓白，避世不作诸侯客。",
            "黄帝老子是其师，短褐补肩人不识。",
            "呜呼相国起文吏，能解干戈谋社稷。",
            "诸田喋血腥未已，封裹疮痍与休息。",
            "三齐儒生多说士，强读诗书谈治国。",
            "席间众口乱如发，乡饮明堂尽陈迹。",
            "丈人西来貌甚野，杖藜柴车面黧黑。",
            "坐言治道本无事，要尔苍生自安适。",
            "尔能高卧知大体，男子耕耘女蚕织。",
            "用之天下如掌上，况尔区区城七十。",
            "相君再拜受其教，舍以高堂奉颜色。",
            "相君已死君不来，千五百年人叹息。",
            "眈眈新堂作者谁，密州太守文章伯。",
            "太守高吟醉太白，年谷常丰无盗贼。",
            "三牛倒曳九仙木，大斤截落瑯琊石。",
            "修梁巨柱屹如涌，磊落巍峨称公德。",
            "太守思公公不见，辟户张筵望南北。",
            "诗成鬼神相对泣，文就龙蛇惊辟易。",
            "公今存亡讵可问，况今自有神仙骨。",
            "五嶷山高近城郭，太守有堂奚不宅。",
            "我欲写公之意于鸣琴，又欲画公之容于四壁，太守胡不置我于其侧。",
            "我欲奋飞无羽翼，注目高歌泪沾臆。"
        ],
        "notes": "",
        "id": "3190ce734031316cfe1db818ca28a791"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "鸿蒙歌",
        "preface": "",
        "paragraphs": [
            "山川鸿蒙火未流，祝融羽卫行九州。",
            "南方有气缠斗牛，乃生之人宜公侯。",
            "谏书十上辞不留，绣衣夜过咸阳楼。",
            "清谈玉帐羌戎羞，羽林超距闲貔貅。",
            "单车弭节浉岸游，世间万事公无求。",
            "兹辰歌舞良燕休，满堂宾客来曹刘。",
            "再拜酌酒交献酬，文彩照耀珊瑚钩。",
            "愿公寿考逾山丘，以八千岁为春秋。"
        ],
        "notes": "",
        "id": "32ebee797b7c84110b108590e39df55f"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "海内",
        "preface": "",
        "paragraphs": [
            "海内儒生十七万，日诵诗书头白半。",
            "中有成名当路人，却视诗书犹弊券。",
            "犹弊券，可奈何。",
            "劝君收泪莫零落，古往今来此辈多。"
        ],
        "notes": "",
        "id": "4c286c26a09e59269082f94433deec46"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "古冢行",
        "preface": "",
        "paragraphs": [
            "朝行古冢东，暮行古冢西。",
            "冢中古人骨已朽，冢外游子今何之。",
            "朝食古道南，暮食古道北。",
            "道傍古迹不可见，道上行人常役役。",
            "古人居今人必爱，今有古人人不识。",
            "面前和好儿女颜，背后往往张弓射。",
            "拂衣归去非不会，无宅无田归未得。",
            "长靴短笏随众人，敛首低颜为俗客。",
            "深居晏坐尚恐喧，平路缓行犹恐蹶。",
            "口中有声未尝吐，咽入喉咙化为血。",
            "君不见谷口郑子真，又不见蜀中扬子云。",
            "子真老死耕岩石，子云嗜酒惟醺醺。",
            "丈夫穷达皆有命，万事得失非由人。",
            "街头沽贩味虽薄，犹可赊来倾入唇。"
        ],
        "notes": "",
        "id": "551ad1b298a033dbaa5223c58eeb6d6d"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "提葫芦行",
        "preface": "",
        "paragraphs": [
            "提葫芦，竹丛里鸣。",
            "昔尝见人学，今乃闻尔声。",
            "草深山远径路狭，春尽日长花竹明。",
            "往来行人竟何事，足茧縢穿千里行。",
            "离家去国已牢落，况复饥渴贪前程。",
            "是时闻尔劝沽酒，下马解带留长亭。"
        ],
        "notes": "",
        "id": "f4686630bfd19ebffa45d8cb838c4ce1"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "花溪四松",
        "preface": "",
        "paragraphs": [
            "君不见吾植四松树，多植六松非溢数。",
            "高织筠笼避猛风，频挑壤穴防根蠹。",
            "直干清音已可怜，短长尺寸诗可传。",
            "草堂旧客今安在，锦里花溪四百年。"
        ],
        "notes": "",
        "id": "ad275083110595d38b7a4ea3d6f0649b"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "观文与可学士画枯木",
        "preface": "",
        "paragraphs": [
            "韦偃树石名天下，后日良工无及者。",
            "任侯借我枯木图，石气苍茫若唐画。",
            "画时只用床头笔，与可亲题是真迹。",
            "霜皮合抱隠不彰，老盖支离存半壁。",
            "梢摧骨朽心已穿，干烂龙鳞体犹瘠。",
            "生意虽休根柢在，崛强杈牙倚天黑。",
            "胶流断节文理深，笋枝剥落如针直。",
            "坐久疑行古塞外，凌空惨淡千年色。",
            "起身就视觉有神，不见笔痕惟淡墨。",
            "岂徒挥洒无人似，苦节清风贫到死。",
            "任侯珍重竟何如，不独画好心君子。",
            "若使与可为俗流，枯木虽佳侯不收。"
        ],
        "notes": "",
        "id": "81db9d9645150f722a0ded007da73d16"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "杨照承议芦雁枕屏",
        "preface": "",
        "paragraphs": [
            "画师不肯传风蝶，故作枯干逞奇绝。",
            "清秋未合结繁阴，深户何曾洒飞雪。",
            "雪里鸭儿苦耐寒，眠沙枕浦白云团。",
            "黄芦槭槭枝叶干，江头鸣鸭恰飞起，恍如身到潇湘间。",
            "潇湘洞庭云水隔，山路坡阤断行客。",
            "从来冬景画已难，况有翎毛似鹤白。",
            "已觉冰漫稻粱少，更疑水宿溪垠窄。",
            "生平有道付沧洲，今日床头行动色。",
            "屏风主人家近便，我昔曾过浔阳县，田芦野雁尝亲见。",
            "出门解榻定相逢，借我江乡今对面。"
        ],
        "notes": "",
        "id": "f0d0e3d63fdb4bd578cdaa1032b2aabe"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "出郊",
        "preface": "",
        "paragraphs": [
            "出郊虽未远，已似恶尘埃。",
            "径稳车先到，门闲客自开。",
            "花从今日见，会是隔年来。",
            "载酒无知数，挥金可快哉。"
        ],
        "notes": "",
        "id": "830b0976a119aeb24ac7401d7cde02a1"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "索马",
        "preface": "",
        "paragraphs": [
            "索马周冈寺，鸟鸣问去程。",
            "顽风入衣冷，寒日带霜清。",
            "朝市心虽懒，江湖计未成。",
            "因循已三十，真恐悮生平。"
        ],
        "notes": "",
        "id": "6f6dea8ee7fc1a7f327d9dce3fa53fdf"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "信阳道中避暑",
        "preface": "",
        "paragraphs": [
            "下马汤家市，前村数里赊。",
            "败篱瓜少蔓，簇舍豆先花。",
            "放袖从风入，停鞍待日斜。",
            "欲知为客恨，更久不成家。"
        ],
        "notes": "",
        "id": "13a8c04a8f888d995958bd35ce4dce2c"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "郾城道中阻雨",
        "preface": "",
        "paragraphs": [
            "秋雨连三昼，羸骖驱不前。",
            "气昏吁可怕，云断复相连。",
            "风急时翻盖，泥暄懒著鞭。",
            "穷途不须问，吾道付高天。"
        ],
        "notes": "",
        "id": "cdae837def3397074fd20086c32b4dd6"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "许田道中雨止",
        "preface": "",
        "paragraphs": [
            "索索风回阵，晖晖日弄晴。",
            "扫门收石润，走马觉身轻。",
            "路阔车添辙，泥干仆问程。",
            "暮川行客远，云气自昏明。"
        ],
        "notes": "",
        "id": "8418ebcb1df6d9574d68dd7a2e24323d"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "虞城病中遣怀",
        "preface": "",
        "paragraphs": [
            "本作看书室，翻成捣药堂。",
            "心违经岁月，病久怯风霜。",
            "未数囊中帙，先论肘后方。",
            "喜闻临贺守，鼓枻过湘江。"
        ],
        "notes": "",
        "id": "80d874ef3534918dc6343b342403db1b"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "望王屋",
        "preface": "",
        "paragraphs": [
            "感激愚公事，传从太古时。",
            "伏中犹积雪，雨上见朝曦。",
            "气与扶桑接，心疑峻极卑。",
            "天坛如可至，吾欲摘参旗。"
        ],
        "notes": "",
        "id": "785a1dce5f6d6da846e993c9172533a2"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "过朱僊驿",
        "preface": "",
        "paragraphs": [
            "气象皇州近，川原暮霭中。",
            "沙平千里白，日入半城红。",
            "出处形容改，驱驰岁月同。",
            "身名行可料，天地一衰翁。"
        ],
        "notes": "",
        "id": "7b992e52bcde1635fe9dcdcdd0456f5e"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "迁居颍谷",
        "preface": "",
        "paragraphs": [
            "渐入深山处，都无客到来。",
            "轻裘胜挟纩，渴饮当衔杯。",
            "得失情何预，闲忙老共催。",
            "清风一披拂，安坐兴悠哉。"
        ],
        "notes": "",
        "id": "a2bb4c5d67d2ccb944c0f0d8c27e6cfa"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "定居",
        "preface": "",
        "paragraphs": [
            "腊尽风霜急，东城始定居。",
            "豫抄新岁酒，却读少年书。",
            "好事心浑懒，谈空病未除。",
            "转头成四十，吾道竟何如。"
        ],
        "notes": "",
        "id": "f8b6e14628898ae2768119ec95d24084"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "赠修颙上人",
        "preface": "",
        "paragraphs": [
            "巾钵来何所，茅斋近竹林。",
            "能谈高士传，会得祖师心。",
            "我识诗情苦，公求理性深。",
            "三年居颍水，谁复是知音。"
        ],
        "notes": "",
        "id": "4807b4f81cad68277c000f6e34ade432"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "留别损之大士",
        "preface": "",
        "paragraphs": [
            "去去南州远，无人可问禅。",
            "牵怀从此日，聚首在何年。",
            "水落城东路，风清淮上船。",
            "我心须自写，弹断古琴弦。"
        ],
        "notes": "",
        "id": "4ea07b4f600fba1143508010707c668f"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "河阳闲居",
        "preface": "",
        "paragraphs": [
            "飘泊成留滞，河阳见五春。",
            "坏池无过路，委巷作比邻。",
            "粝食稀留客，肩舆懒倩人。",
            "临流休照面，自合鬓如银。"
        ],
        "notes": "",
        "id": "3fbaa3e4054500d72879e25246074585"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "河阳重九",
        "preface": "",
        "paragraphs": [
            "佳辰虽可重，无客共登高。",
            "蒸粉随粗饭，挼花对浊醪。",
            "放歌元不解，拟赋亦徒劳。",
            "坐听儿童语，悠悠愧尔曹。"
        ],
        "notes": "",
        "id": "cf70a0b48857e9cfcb2ccec9d182428f"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "献寿二首  其一",
        "preface": "",
        "paragraphs": [
            "庆日三阳近，高门附帝居。",
            "迎祥春入暮，献寿晚连裾。",
            "中子今持节，诸孙日诵书。",
            "始知题万石，未足大吾闾。"
        ],
        "notes": "",
        "id": "a7bc805164c9edd8b30e1124dc929e9a"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "献寿二首  其二",
        "preface": "",
        "paragraphs": [
            "家近黄金阙，筵供白玉船。",
            "两孙今应诏，一子日朝天。",
            "寿酒如鳞次，斑衣作阵圆。",
            "梦龄人试数，从此更千年。"
        ],
        "notes": "",
        "id": "fb00a71aeceb7fa44b8bb32afd8baf05"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "佳辰二首  其一",
        "preface": "",
        "paragraphs": [
            "傍腊春犹远，佳辰气自和。",
            "慈颜亲事少，寿相比人多。",
            "姊妹新为会，儿童预作歌。",
            "莱衣容醉倒，始奈锦茵何。"
        ],
        "notes": "",
        "id": "367efc592e45c5d548766ad3dddef809"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "佳辰二首  其二",
        "preface": "",
        "paragraphs": [
            "户内三千口，谁为第一樽。",
            "清风传旧族，阴德助吾门。",
            "阿母神仙降，班姑法度存。",
            "他年堂上燕，侍立见玄孙。"
        ],
        "notes": "",
        "id": "54740fd888ee1f5bbc7dbfb726b248f8"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "姪马子试晬",
        "preface": "",
        "paragraphs": [
            "去岁当今日，儿生在北堂。",
            "眉疏才必秀，耳大寿应长。",
            "乳骥蹄犹小，冥鸿翼未张。",
            "吾门如可大，藉汝志强梁。"
        ],
        "notes": "",
        "id": "1442e76308714ff26ab0e12af71114f7"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "早赴城西仓即事呈诸同志",
        "preface": "",
        "paragraphs": [
            "上马鸡鸣后，都门四望中。",
            "晓光欺月色，和气挟春风。",
            "计拙功名远，官闲况味同。",
            "醉乡如可入，相率慰飘蓬。"
        ],
        "notes": "",
        "id": "526fc9fe6ba794f1bf6c682495ec89f3"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "就南排岸谒宋成伯不值而还蒙诗见赠次韵",
        "preface": "",
        "paragraphs": [
            "懒作青门客，来寻隠吏居。",
            "上堂谁解榻，窥户却还车。",
            "似怕临池驿，空翻插架书。",
            "生涯知有地，共学灌园蔬。"
        ],
        "notes": "",
        "id": "d0245a7a395ef37fae3c316664da616d"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "乙亥岁八月十五日夜同景叔知府少卿翼道提举大夫望月于河中之名阃堂兼简襄守欧三叔弼虢守孙八元忠二首  其一",
        "preface": "",
        "paragraphs": [
            "上楼初照席，条华渐分明。",
            "佳节三秋半，前期一雨晴。",
            "冷光天外散，高会世间清。",
            "坐久疑轻举，微风习习生。"
        ],
        "notes": "",
        "id": "aa2082eed174fb7fc9d818542f244397"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "乙亥岁八月十五日夜同景叔知府少卿翼道提举大夫望月于河中之名阃堂兼简襄守欧三叔弼虢守孙八元忠二首  其二",
        "preface": "",
        "paragraphs": [
            "秋深仍雨过，望月宴高城。",
            "列岫呈中夜，微云避太清。",
            "星沉天若扫，林迥野无声。",
            "故友知强健，应同醉五更。"
        ],
        "notes": "",
        "id": "c644f256be9369e0446aa3b36d9c91b1"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "陪蒲守景叔学士会畅家园",
        "preface": "",
        "paragraphs": [
            "亭幽宜更酌，树近合频行。",
            "蒲剑椮椮长，荷钱叠叠生。",
            "隔林千岫踊，带郭一川横。",
            "共选寻山屐，无心更濯缨。"
        ],
        "notes": "",
        "id": "895532bd26cf4d79e685a244547be5de"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "沈丘县遇冬至夜会夷仲明叔",
        "preface": "",
        "paragraphs": [
            "佳节无佳句，留连小县城。",
            "客来炉火著，人静佛灯明。",
            "把酒随时俗，高吟属弟兄。",
            "令人惊岁月，屈指是新正。"
        ],
        "notes": "",
        "id": "e37412333deef0e51d66ff5674695615"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "次韵和宋宁道太祝许氏园席上",
        "preface": "",
        "paragraphs": [
            "雅宴属才华，清诗自一家。",
            "高谈落风雨，醉目傲烟霞。",
            "席地疏林隔，传杯小径斜。",
            "再来春已老，犹得醉残花。"
        ],
        "notes": "",
        "id": "7469d2087679c97af876e21118da0985"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "次韵席上",
        "preface": "",
        "paragraphs": [
            "无寥情易感，多病酒先除。",
            "城影落平地，月光飞太虚。",
            "高吟空有调，倦思本无余。",
            "读罢传三鼓，披衣归我庐。"
        ],
        "notes": "",
        "id": "fa723aef65e4fd479bc372385034e661"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "夜宿崇因寺述怀奉呈诸公",
        "preface": "",
        "paragraphs": [
            "月老庭除白，火明山顶高。",
            "酒容无俗客，诗兴任吾曹。",
            "促席暂讙谑，思家还鬰陶。",
            "坐闻钟磬响，那免话离骚。"
        ],
        "notes": "",
        "id": "c61dd7fa3d834e6b97499fec62b02be8"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "寓宿乐明之殿直家戏作",
        "preface": "",
        "paragraphs": [
            "地狭开炉小，门深掩径斜。",
            "雨寒冰裹木，风怒雪翻车。",
            "北第频留客，南园欲探花。",
            "我身无定所，酒到是吾家。"
        ],
        "notes": "",
        "id": "df63664881f9870659e62edf1ece1355"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "会草堂尝酒戏成四十字呈子思舅",
        "preface": "",
        "paragraphs": [
            "白酒旋开封，身如鸟出笼。",
            "愁肠先抹倒，醉眼任蒙松。",
            "瓮近那妨就，杯寒且更烘。",
            "翁居镇如此，我马又西东。"
        ],
        "notes": "",
        "id": "df91af5fec5fad71f35b64ab5ea4cc2c"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "酒后",
        "preface": "",
        "paragraphs": [
            "为尔题诗句，诗成莫浪传。",
            "避人那是怯，劝酒自知妍。",
            "翠袖身如削，清歌喉未圆。",
            "良宵谁与并，明月共婵娟。"
        ],
        "notes": "",
        "id": "c29b905a16978f27a0d7917c0bdb0f81"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "次韵子思舅",
        "preface": "",
        "paragraphs": [
            "幽居山雾合，日色晓相交。",
            "冻马空嘶枥，痴鸦不离巢。",
            "旧醅澄绿沫，新橘破朱苞。",
            "我岂扬雄比，无须苦客嘲。"
        ],
        "notes": "",
        "id": "b31b5b656d27d72a0143ed338703d2dc"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "读子思诗二首  其一",
        "preface": "",
        "paragraphs": [
            "子思诗二百，开卷泪沾衣。",
            "今世识者少，古人能亦稀。",
            "当年出咳唾，此日成珠玑。",
            "谁怜盛名后，妻子贫无衣。"
        ],
        "notes": "",
        "id": "14fad9bbd78362b2b2832fbcd8b2df26"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "读子思诗二首  其二",
        "preface": "",
        "paragraphs": [
            "子思诗句好，当日少知音。",
            "不作苏梅体，犹胜庾鲍吟。",
            "郏城山不改，清颍水犹深。",
            "试问安良事，流传直至今。"
        ],
        "notes": "",
        "id": "7734bc54cd793825b2c8617fd1543e27"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "次韵李成之待制见寄",
        "preface": "",
        "paragraphs": [
            "有客昔遭遇，郎官帅秦川。",
            "得闲欣燕处，佳句出天然。",
            "羽翼九万里，功名三十年。",
            "诗成传万口，世俗累都捐。"
        ],
        "notes": "",
        "id": "8af8dbb655d82a4f5d43b63b6edbe336"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "次韵和子夷秘校见惠之作",
        "preface": "",
        "paragraphs": [
            "启函如会面，怀抱为君开。",
            "昔有风骚主，今为伯仲才。",
            "士风门外辙，生计掌中杯。",
            "早晚依闾巷，乌巾恣往来。"
        ],
        "notes": "",
        "id": "7a149be3a562d2421aae1a7f47b6608b"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "次韵杨久中阻雨",
        "preface": "",
        "paragraphs": [
            "鸡鸣虽不改，人病自添慵。",
            "地滑泥无迹，簷疏瓦有松。",
            "天低浑似幕，云怒不成峰。",
            "欲决繁阴破，惭无利剑锋。"
        ],
        "notes": "",
        "id": "1197e3c58144db14f2f9678956ff9415"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "次韵和越州监酒酂令七兄见寄",
        "preface": "",
        "paragraphs": [
            "去国悲新垄，还乡曳故裾。",
            "涧寒迷路晚，花落度关初。",
            "计拙家无补，官闲睡有余。",
            "生儿如可教，早晚大吾闾。"
        ],
        "notes": "",
        "id": "cf0927cbd8ca46cd6f16abd96044e5da"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "读将叔弟送路帅诗",
        "preface": "",
        "paragraphs": [
            "定州诗刻好，模寄比南金。",
            "道尽行人意，堪论作者心。",
            "边城归盛事，雅道付知音。",
            "珍重吾将叔，当时亦苦吟。"
        ],
        "notes": "",
        "id": "63242b653b5995e10d340241c475513b"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "和宋成伯",
        "preface": "",
        "paragraphs": [
            "度日门长掩，寻春事已非。",
            "鹊惊随吏散，燕熟傍人飞。",
            "手拙裁书懒，头昏漉酒稀。",
            "坐来空咄咄，不是悟禅机。"
        ],
        "notes": "",
        "id": "45f9aa958a822915944bc628f11196b2"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "蕨涧曹正叔有诗见寄因以答谢",
        "preface": "",
        "paragraphs": [
            "子学有余力，我生无定居。",
            "与人常不合，谋己一何疏。",
            "酒熟同谁酌，诗成懒自书。",
            "会须还颍水，高枕闭吾庐。"
        ],
        "notes": "",
        "id": "31ff3887f10493d66e5eb3ce0f612540"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "得来书有感因成四十字呈夷仲宣仲",
        "preface": "",
        "paragraphs": [
            "独坐长如醉，书来意暂醒。",
            "未能论会合，犹且慰零丁。",
            "客少庭稀扫，人回户又扃。",
            "归期试闲卜，见说紫姑灵。"
        ],
        "notes": "",
        "id": "3699e367ee569c35597b62f2e807e466"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "寄南斋诸君兼简牧之公远",
        "preface": "",
        "paragraphs": [
            "寄语生平友，暌违情若何。",
            "每斟樽内酒，常忆醉时歌。",
            "大赋相如巧，新诗子建多。",
            "幸烦传数纸，且欲恣吟哦。"
        ],
        "notes": "",
        "id": "a93f3c5ad01fff3318404fbf5611914c"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "寄郑介夫",
        "preface": "",
        "paragraphs": [
            "郑子安强否，梅花万里春。",
            "如何投虎穴，直欲犯龙鳞。",
            "北阙今无数，南方信有人。",
            "可怜妻子在，年少不谋身。"
        ],
        "notes": "",
        "id": "d1c22c04dd7ed68de00d60b54d3bc8a7"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "次十五里店寄交代杨十七判官",
        "preface": "",
        "paragraphs": [
            "世事元无定，吾今得已多。",
            "转头新岁月，开眼旧山河。",
            "蹭蹬如君少，因循奈我何。",
            "此生深会得，不用接舆歌。"
        ],
        "notes": "",
        "id": "351499b594cc27cef7e06ce479726488"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "和李善初会张范二公",
        "preface": "",
        "paragraphs": [
            "会面虽难得，亲情岂易忘。",
            "定须留客醉，应话老夫忙。",
            "地去朝门远，身依古寺凉。",
            "相逢拚一醉，千日未为长。"
        ],
        "notes": "",
        "id": "7c8afcd118535f652d09d2d8fdbb9bbe"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "从军还京赠罗适正之奉议",
        "preface": "",
        "paragraphs": [
            "一别书浑废，相逢老可嗟。",
            "免为边地鬼，还宿故人家。",
            "塞路风霜恶，京尘岁月赊。",
            "衰颜不重少，儿戏炼丹砂。"
        ],
        "notes": "",
        "id": "58ac987f2c94fc7d8bc250c4b642d7bf"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "出巡河东与徐勋宣德",
        "preface": "",
        "paragraphs": [
            "防敌无时节，论兵有是非。",
            "屯营蕃马健，部落汉人稀。",
            "土屋穿寒月，毡裘护铁衣。",
            "相逢一樽酒，分首雪中归。"
        ],
        "notes": "",
        "id": "8cee348cc0037200bd5d7689c6fc9ca1"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "送寅亮宣义赴明州",
        "preface": "",
        "paragraphs": [
            "随分之官好，舟行不计程。",
            "江山新入梦，风物旧知名。",
            "客馆离人醉，宾筵楚士清。",
            "须知今夜月，近海更分明。"
        ],
        "notes": "",
        "id": "ea982ec3cdc122e6363c794be3153c2f"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "罢淮漕归汝",
        "preface": "",
        "paragraphs": [
            "任拙因成懒，求闲偶得归。",
            "前途纯可料，往事尽成非。",
            "汝岸瓜田薄，风川藋迳微。",
            "终须一迁徙，知有泺鱼肥。"
        ],
        "notes": "",
        "id": "b07861efb47689ca72e05a16d38c31e7"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "至郑州望故陈子思灵泉旧居怆然有感诗以述怀",
        "preface": "",
        "paragraphs": [
            "夫子尝招隠，鸡鸣汝上川。",
            "饮徒随手散，诗草任人传。",
            "甥舅元相好，妻儿也可怜。",
            "有魂招不得，呜咽问灵泉。"
        ],
        "notes": "",
        "id": "f1192da567799f5207be6d0a42ccb454"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "忤俗",
        "preface": "",
        "paragraphs": [
            "忤俗真堪笑，谋生又不能。",
            "放怀衣落拓，高卧发鬅鬙。",
            "面垢常挥汗，牙衰怕嚼冰。",
            "床头鬃拂弊，不会逐青蝇。"
        ],
        "notes": "",
        "id": "060e9e6df1c218d46bb1a5bcbe138870"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "书怀",
        "preface": "",
        "paragraphs": [
            "高城垒修竹，小舍似山居。",
            "痛饮谋身懒，高歌与世疏。",
            "拂衣惭国士，买钓梦江鱼。",
            "可笑虞卿老，穷愁强著书。"
        ],
        "notes": "",
        "id": "7aae94df361b05b2b167aea76dbd53e9"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "永日",
        "preface": "",
        "paragraphs": [
            "永日梅空发，夜眠分作题。",
            "不因怀北客，未折向南枝。",
            "渡岭朝云断，缘江春路迟。",
            "如何梦中作，常胜觉来诗。"
        ],
        "notes": "",
        "id": "623b3269e091e1b43bb9ad8a0ca897d2"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "秋风",
        "preface": "",
        "paragraphs": [
            "天地东南远，秋风万里来。",
            "青云如漫语，白日会相催。",
            "头带千茎雪，心阑一寸灰。",
            "说归归未得，江海路悠哉。"
        ],
        "notes": "",
        "id": "26c8eb6534dec58ec9f47fd9686a3e9d"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "夜雨",
        "preface": "",
        "paragraphs": [
            "夜雨洗残暑，秋风应候来。",
            "庭柯色未减，黄菊意将开。",
            "布被已思夹，霜钟渐欲催。",
            "岁华空向晚，心事日成灰。"
        ],
        "notes": "",
        "id": "a797691e6468bc089646816cd68e1a1e"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "破屋",
        "preface": "",
        "paragraphs": [
            "破屋风千穴，櫺疏日一竿。",
            "长巾笼短发，旧褐怯新寒。",
            "道路形容改，悲啼骨髓干。",
            "乾坤非不大，无地得闲官。"
        ],
        "notes": "",
        "id": "ff313ec8bfe0e4c2a39ab9790442e6bf"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "疏簷",
        "preface": "",
        "paragraphs": [
            "疏簷团鸟雀，画壁饱风霜。",
            "汲水三村远，诛茅半亩强。",
            "斋钱随客意，佛事寄僧堂。",
            "月落人相对，阴阴塔影长。"
        ],
        "notes": "",
        "id": "859f9e03f346715d0e8f1ab0a7169c6e"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "早起",
        "preface": "",
        "paragraphs": [
            "起作南楼望，山河在我傍。",
            "春风入河济，晓雾合嵩行。",
            "带郭名园少，穿云古岸长。",
            "留连成皓首，何处是吾乡。"
        ],
        "notes": "",
        "id": "812ba9aaf1e91e204cbad3e6073f114e"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "策杖",
        "preface": "",
        "paragraphs": [
            "策杖西原上，东风意浩然。",
            "山河思旧隠，日月换新年。",
            "径曲穿林巧，樽移席地偏。",
            "野花谁饤饾，故故簇平川。"
        ],
        "notes": "",
        "id": "f29f70915ae387016ff745ed9a70cdbd"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "乱水二首  其一",
        "preface": "",
        "paragraphs": [
            "乱水号新港，颓云蘸古城。",
            "山楼遥出没，野日自昏明。",
            "树冷禽声灭，霜高鹘翅轻。",
            "梦归今未得，寂寞寸心惊。"
        ],
        "notes": "",
        "id": "df34d8e16719410c3b89bd86e1efb2a5"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "乱水二首  其二",
        "preface": "",
        "paragraphs": [
            "水落芙蕖老，山高薜荔长。",
            "野云吹不断，晚雨气先凉。",
            "信笔题诗逸，停杯漉酒忙。",
            "酣歌露双足，有意濯沧浪。"
        ],
        "notes": "",
        "id": "d4b29bda62aae058a1146ae048f41e83"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "恭挽神宗皇帝二首  其一",
        "preface": "",
        "paragraphs": [
            "御极三宸正，调元一气淳。",
            "铜台漳水夜，玉匣汉陵春。",
            "地拓山河旧，天升日月新。",
            "自今遗老内，有是四朝人。"
        ],
        "notes": "",
        "id": "9ab96c038bc2abe13e03b6c95f6b5784"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "恭挽神宗皇帝二首  其二",
        "preface": "",
        "paragraphs": [
            "北极回天象，西陵法帝居。",
            "松门黄道直，帐殿紫宸虚。",
            "宴罢千秋节，哀缠六尺舆。",
            "御诗兼手诏，新见睿思书。"
        ],
        "notes": "",
        "id": "cddfb900cbfd82add0a68ad2f8fce570"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "恭挽哲宗皇帝二首  其一",
        "preface": "",
        "paragraphs": [
            "徧覆仁无外，尊居道可名。",
            "就尧方日出，过杞忽天倾。",
            "海阔金凫下，宫开玉鏁鸣。",
            "早知龙竟去，铸鼎不须成。"
        ],
        "notes": "",
        "id": "b9549d062360429f3fc1755412b38a64"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "恭挽哲宗皇帝二首  其二",
        "preface": "",
        "paragraphs": [
            "容卫千官出，攀号万国同。",
            "新名西下垒，空定北郊宫。",
            "天泣时零雨，神游恐御风。",
            "孤臣如在列，应许抱遗弓。"
        ],
        "notes": "",
        "id": "6b8290cb3dcb1446e9eec80937cbf6e9"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "恭挽宣仁圣烈太皇太后四首  其一",
        "preface": "",
        "paragraphs": [
            "受遗开嗣圣，约礼避前人。",
            "听览从公议，艰难付老臣。",
            "宫车闾阖晚，帐殿巩原春。",
            "似待吾君长，云轩即上宾。"
        ],
        "notes": "",
        "id": "9c7060350dc82aa6c1e0f94a25733039"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "恭挽宣仁圣烈太皇太后四首  其二",
        "preface": "",
        "paragraphs": [
            "听朝惊屡辍，端拱异平居。",
            "垂殿帘初彻，因山道已除。",
            "书遗长乐记，音断濯龙车。",
            "诰下犹加惠，华夷定宴如。"
        ],
        "notes": "",
        "id": "1788c32ff079eaa39131fb6c856d0d34"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "恭挽宣仁圣烈太皇太后四首  其三",
        "preface": "",
        "paragraphs": [
            "因革功兼至，权宜道可称。",
            "力扶天步稳，端拱太阳升。",
            "椒寝移彤管，泉关付漆灯。",
            "须知天子孝，不独改园陵。"
        ],
        "notes": "",
        "id": "27507c5bcd242fd1c7c1aeaa64af5dcd"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "恭挽宣仁圣烈太皇太后四首  其四",
        "preface": "",
        "paragraphs": [
            "勋业三朝盛，哀荣万国同。",
            "人疑无外戚，家不选中宫。",
            "天泣时零雨，神游恐御风。",
            "忧劳如治水，九载亦成功。"
        ],
        "notes": "",
        "id": "4801190abb1fa00ebade9bd808cef345"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "恭挽钦圣宪肃皇太后二首  其一",
        "preface": "",
        "paragraphs": [
            "维昔艰难际，安危属母慈。",
            "元龟犹不豫，大策更谁咨。",
            "搴雾云方合，当空月遽迷。",
            "圣君常泣慕，常以舜为师。"
        ],
        "notes": "",
        "id": "a553075e7e70355bd2edeb9d9e5507ff"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "恭挽钦圣宪肃皇太后二首  其二",
        "preface": "",
        "paragraphs": [
            "嗣圣当天日，权宜道不居。",
            "力明当辟事，豫下撤帘书。",
            "备物端门远，神游武帐虚。",
            "不知任与姒，较德定何如。"
        ],
        "notes": "",
        "id": "51d1ccea2266371c841ecbecc672d3c2"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "恭挽钦慈皇后二首  其一",
        "preface": "",
        "paragraphs": [
            "神考当天日，宫闱祝燕禖。",
            "日符元有感，坤轴欻先摧。",
            "追册音容閟，攀号吉葬哀。",
            "行知九虞祭，钦圣仗同回。"
        ],
        "notes": "",
        "id": "67082d303fcf666ae2c2b82fb42660ea"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "恭挽钦慈皇后二首  其二",
        "preface": "",
        "paragraphs": [
            "缅怀章懿事，圣孝代相传。",
            "比上钦慈册，还同明道年。",
            "玉衣晨不整，帐殿日相连。",
            "闻说词多感，哀容可动天。"
        ],
        "notes": "",
        "id": "f94b10c7f4a3274e77ac3c665831b3f5"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "挽司马温国公丞相二首  其一",
        "preface": "",
        "paragraphs": [
            "黄发来虽暮，丹心病未休。",
            "艰难天下事，际会老臣谋。",
            "似觉浮风返，空嗟白日留。",
            "定知名汹汹，万岁与千秋。"
        ],
        "notes": "",
        "id": "3c274a4ff26e63833a85936d2cda304e"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "挽司马温国公丞相二首  其二",
        "preface": "",
        "paragraphs": [
            "礼绝非因贵，哀深却有荣。",
            "世间都画像，海外亦闻声。",
            "后事虽从老，前贤是友生。",
            "故应房魏辈，泉下定交情。"
        ],
        "notes": "",
        "id": "e6f08af1e157b9bc9b8d4accde529671"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "挽范丞相忠宣公六首  其一",
        "preface": "",
        "paragraphs": [
            "曳杖三朝老，持衡一品尊。",
            "忽同秦逐客，几见楚冤魂。",
            "公衮方还第，輀车已及门。",
            "遗言不须记，一一表中存。"
        ],
        "notes": "",
        "id": "c8a66a347d8fdb25ad194fd20e46314f"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "挽范丞相忠宣公六首  其二",
        "preface": "",
        "paragraphs": [
            "出处从来定，荣华取次休。",
            "尝看居相府，只似在安州。",
            "不事千金产，能捐万户侯。",
            "哀哉天报施，仅免葬江流。"
        ],
        "notes": "",
        "id": "926f226a93627974bf234cb2e9fc256d"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "挽范丞相忠宣公六首  其三",
        "preface": "",
        "paragraphs": [
            "伏枕言虽少，遗书志可哀。",
            "尚谋裨国事，犹欲尽人材。",
            "白日空垂照，悲风亦自来。",
            "更惊诸老尽，吾道信悠哉。"
        ],
        "notes": "",
        "id": "774e8edc7ff0c227ceb0bfd7d4d6a992"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "挽范丞相忠宣公六首  其四",
        "preface": "",
        "paragraphs": [
            "大节谁堪拟，危言每可惊。",
            "不牵身外物，宁向泽边行。",
            "近阙官皆复，还家没亦荣。",
            "升堂谁恸哭，知是老门生。"
        ],
        "notes": "",
        "id": "8dfe1d978f4841aebcc565d2e9c0443b"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "挽范丞相忠宣公六首  其五",
        "preface": "",
        "paragraphs": [
            "忠义传三世，衣冠盛百年。",
            "功名富贵地，父子弟兄贤。",
            "被放长如往，生归岂偶然。",
            "至家还不起，无处问苍天。"
        ],
        "notes": "",
        "id": "06e5db3d81cafce1c69450cb230977b2"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "挽范丞相忠宣公六首  其六",
        "preface": "",
        "paragraphs": [
            "挥泪西原上，晴云为我阴。",
            "谁知如望岁，竟不复为霖。",
            "主圣空㧑己，民思未绝吟。",
            "已休还一恸，非但哭知音。"
        ],
        "notes": "",
        "id": "c5217624901eb384f43a8b022dfea004"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "挽司空申国吕公六首  其一",
        "preface": "",
        "paragraphs": [
            "浩荡风云地，哀荣属老臣。",
            "两朝尊柱石，三世擅经纶。",
            "际会看前辈，安宁付后人。",
            "不须论制作，风俗近还淳。"
        ],
        "notes": "",
        "id": "4929df11d2c21724248c4f1eb723e5f2"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "挽司空申国吕公六首  其二",
        "preface": "",
        "paragraphs": [
            "骑吹西城晓，衣冠一望中。",
            "尚疑归郑国，还似葬温公。",
            "道在民先定，兵销岁自丰。",
            "故知伊吕事，千载有遗风。"
        ],
        "notes": "",
        "id": "b50862e914fc6129678b53772bd2c8e3"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "挽司空申国吕公六首  其三",
        "preface": "",
        "paragraphs": [
            "试论司空事，还如庆历年。",
            "盐梅虽国论，衣绣是家傅。",
            "二圣知人望，三公托世贤。",
            "奚须论燕处，无事不超然。"
        ],
        "notes": "",
        "id": "ada357177be207006055d6bc2ea9df52"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "挽司空申国吕公六首  其四",
        "preface": "",
        "paragraphs": [
            "岁月还箕尾，风云暗上台。",
            "定超三界外，元自九天来。",
            "冰木逡巡合，泉门飒沓开。",
            "太平虽已见，吾道亦悠哉。"
        ],
        "notes": "",
        "id": "a6c9441323fad424225a4e3c2a3a344d"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "挽司空申国吕公六首  其五",
        "preface": "",
        "paragraphs": [
            "位与诸公绝，恩逾上相尊。",
            "朝廷惟再拜，论道掩诸昆。",
            "体貌传三世，光华聚一门。",
            "苍天苦难料，端坐读招魂。"
        ],
        "notes": "",
        "id": "0f6ecb370a61da268a225569fec2f7f8"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "挽司空申国吕公六首  其六",
        "preface": "",
        "paragraphs": [
            "道继三贤后，名成六相齐。",
            "气摩南斗直，功盖北山低。",
            "背日衣冠祖，穿云卤簿迷。",
            "道旁谁白首，坚卧作儿啼。"
        ],
        "notes": "",
        "id": "5bacfa92d28b61f80d289488e32c249b"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "挽王元之相公二首  其一",
        "preface": "",
        "paragraphs": [
            "门风清可尚，有道付陶甄。",
            "旧载传家榜，新承顾命篇。",
            "遗文星转斗，定策日升天。",
            "东府功名地，安居十五年。"
        ],
        "notes": "",
        "id": "ab47ba719cebe4d9453206c446a2771d"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "挽王元之相公二首  其二",
        "preface": "",
        "paragraphs": [
            "道与风云会，思留雨露滋。",
            "小心黄阁老，大手白麻词。",
            "家有衣冠盛，朝无故旧私。",
            "不须三寸舌，终号帝王师。"
        ],
        "notes": "",
        "id": "817aa76bc38c041f2eea6830c9877bbd"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "挽欧阳伯和三首  其一",
        "preface": "",
        "paragraphs": [
            "不起斯人疾，哀歌未是哀。",
            "泪流千点血，心死一团灰。",
            "白日空垂照，悲风亦自来。",
            "半涂成永诀，天道信悠哉。"
        ],
        "notes": "",
        "id": "55b171eaa5dea1f6b164c94952cd129c"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "挽欧阳伯和三首  其二",
        "preface": "",
        "paragraphs": [
            "恸哭西原迥，晴云为我阴。",
            "山河一长剑，生死两知心。",
            "世谱传来久，天文验自今。",
            "此名埋不得，未信九原深。"
        ],
        "notes": "",
        "id": "e108ec05a3de96953770194649319899"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "挽欧阳伯和三首  其三",
        "preface": "",
        "paragraphs": [
            "纯孝慈颜感，悲啼令季伤。",
            "凫飞元傍母，雁少不成双。",
            "寿夭从开辟，贤愚竟渺茫。",
            "不须论甲子，未省鬓毛苍。"
        ],
        "notes": "",
        "id": "9b8039aacf0cd6dda943b42018b8bc83"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "挽履中学士二首  其一",
        "preface": "",
        "paragraphs": [
            "孝悌由家法，词章亦世传。",
            "婚姻甥舅好，门户弟兄贤。",
            "问疾犹樽俎，遗文谩简篇。",
            "平生惟一辙，何事不长年。"
        ],
        "notes": "",
        "id": "029c7f538e0ad4253d9175791d6a860a"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "挽履中学士二首  其二",
        "preface": "",
        "paragraphs": [
            "漫向蓬丘老，都无一遣车。",
            "家人新买道，吊客旧通书。",
            "乐事生来少，兼官病后除。",
            "苍苍吾欲问，生理竟何如。"
        ],
        "notes": "",
        "id": "6ffc4f318b5c9dd980f013b6c55d2b7e"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "挽晁端友著作二首  其一",
        "preface": "",
        "paragraphs": [
            "好学五车富，轻财四壁贫。",
            "风流汉家令，文物晋诗人。",
            "门户青毡旧，穷途白发新。",
            "招魂谁解意，惭愧屈灵均。"
        ],
        "notes": "",
        "id": "d24136dd4abfdf7ef2b7ce4d181c433e"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "挽晁端友著作二首  其二",
        "preface": "",
        "paragraphs": [
            "试问生何事，清诗七百余。",
            "父兄无旧产，妻子有遗书。",
            "散诞谋生懒，高情与世疏。",
            "苍天高莫问，长短竟何如。"
        ],
        "notes": "",
        "id": "7be12968ae4c6640b5842bcb15c78221"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "挽李成之待制六丈三首  其一",
        "preface": "",
        "paragraphs": [
            "高论嵇中散，行吟楚大夫。",
            "笑谈虽自若，放逐竟何辜。",
            "浮世终难料，苍天不可呼。",
            "莫论身后事，忠义付诸孤。"
        ],
        "notes": "",
        "id": "47266913b9d0f11c506ab84282b4efcf"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "挽李成之待制六丈三首  其二",
        "preface": "",
        "paragraphs": [
            "西帅旌幢旧，东州几杖新。",
            "偏裨尝破胆，徒弟盍书绅。",
            "雄略浑无敌，沈机妙若神。",
            "不须锄盗贼，公在本良民。"
        ],
        "notes": "",
        "id": "238a5dce16969b2657f88c3f6d353181"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "挽李成之待制六丈三首  其三",
        "preface": "",
        "paragraphs": [
            "道孤存白眼，骨朽任黄泉。",
            "不与今人合，空为后世怜。",
            "文章还误己，穷达竟归天。",
            "遗藁知犹在，应容手自传。"
        ],
        "notes": "",
        "id": "192795871990747d4ad9b45703daffd1"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "挽卢革通议三首  其一",
        "preface": "",
        "paragraphs": [
            "耆宿今多少，惟公景德人。",
            "家邻吴市卒，名重汉庭臣。",
            "路在犹耕月，门闲似送春。",
            "才知图画好，时见旧精神。"
        ],
        "notes": "",
        "id": "e59ede0c382241fa445b5cd0978863f5"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "挽卢革通议三首  其二",
        "preface": "",
        "paragraphs": [
            "教子生前贵，休官物外荣。",
            "居家金节重，开户玉棺轻。",
            "江水元如旧，松林长未成。",
            "祗应山鸟憾，长向垅头鸣。"
        ],
        "notes": "",
        "id": "dbdbd3b0de6f814849014a852766d47b"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "挽卢革通议三首  其三",
        "preface": "",
        "paragraphs": [
            "谁记先生事，声名五十年。",
            "素风人不及，阴德世相传。",
            "气与名流合，官随子舍迁。",
            "阖门宾客散，怅望白云天。"
        ],
        "notes": "",
        "id": "aa780d1f6463b479bc58ffd3a092d38a"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "代范忠宣挽中散某公三首  其一",
        "preface": "",
        "paragraphs": [
            "平日书生贵，中年使者尊。",
            "绣衣虽去国，珠履会填门。",
            "奏疏皆民事，遗言为国恩。",
            "哭君无好句，端坐独招魂。"
        ],
        "notes": "",
        "id": "6068f2a6fa0d34646863353977695d86"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "代范忠宣挽中散某公三首  其二",
        "preface": "",
        "paragraphs": [
            "宿昔函关路，游人作上官。",
            "鸡鸣轩盖入，马到吏民安。",
            "苦节摧头白，清名过齿寒。",
            "生平弹与挂，只是一朝冠。"
        ],
        "notes": "",
        "id": "713646de3f05d8631a401548bc4631f8"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "代范忠宣挽中散某公三首  其三",
        "preface": "",
        "paragraphs": [
            "解组将安适，无何乃故乡。",
            "门庭虽取次，诗酒是寻常。",
            "车过音犹在，琴闲调已亡。",
            "因居悟生理，天地只茫茫。"
        ],
        "notes": "",
        "id": "5e010448ae93040637330467d304774b"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "代范德孺挽李稷运使四首  其一",
        "preface": "",
        "paragraphs": [
            "倥偬军中事，飞腾使者尊。",
            "龙冈虽有地，马革返无门。",
            "未见朝廷诔，空遗子弟恩。",
            "不如行楚泽，先自作招魂。"
        ],
        "notes": "",
        "id": "f81eff2b761a5a9ee86200d14074603f"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "代范德孺挽李稷运使四首  其二",
        "preface": "",
        "paragraphs": [
            "万里魂应返，沙场血未干。",
            "幽明新雨露，恩怨旧衣冠。",
            "声作虞歌易，词赓楚些难。",
            "莫怜归骨晚，吊奠只空棺。"
        ],
        "notes": "",
        "id": "1bea6b44fa9b0636ef6517be8fd9521d"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "代范德孺挽李稷运使四首  其三",
        "preface": "",
        "paragraphs": [
            "吾道何伸屈，斯人忽已亡。",
            "梦妖非二竖，风变哭三良。",
            "室有千言记，尘无一窖藏。",
            "举头天色在，今古自苍苍。"
        ],
        "notes": "",
        "id": "c55027ab807121d323ea114c1bba4c47"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "代范德孺挽李稷运使四首  其四",
        "preface": "",
        "paragraphs": [
            "遗札何堪问，知无封禅书。",
            "杀身今已矣，报国事何如。",
            "人去衣冠在，魂来户牖虚。",
            "应同广川记，惟见玉蟾蜍。"
        ],
        "notes": "",
        "id": "ad89f9ff8b0229202e1dc87ca6263b6b"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "送太师潞国文公致仕赴阙朝觐归洛",
        "preface": "",
        "paragraphs": [
            "事业观前辈，河汾出异人。",
            "擎天为柱石，盖代服经纶。",
            "早岁登黄阁，群公会紫宸。",
            "指挥平大盗，咳唾福生民。",
            "契合由天意，威行静塞尘。",
            "饱闻鸣鸑鷟，久已画麒麟。",
            "阴德归宗社，昌言启圣神。",
            "功成绝能口，道在不谋身。",
            "自昔规模定，于今风俗淳。",
            "立廷山不动，容物海无津。",
            "文力挥南斗，台光拱北宸。",
            "英姿元岌嶪，雄略只逡巡。",
            "慷慨遗轩冕，光华被缙绅。",
            "十年三册命，四海一师臣。",
            "贵极多齐物，名高却任真。",
            "气完神洒落，骨老石嶙峋。",
            "正殿需云合，初筵醴酒淳。",
            "异恩非故事，全美劝朝伦。",
            "高卧鹓鸿集，忘怀鸟雀驯。",
            "鬻熊心益壮，尚父德逾新。",
            "行色严舟御，荣光照席珍。",
            "二疏翻小节，九老尽佳宾。",
            "坐上文章士，田间道义邻。",
            "曹刘不难致，园绮会相亲。",
            "颖脱居尘外，逍遥占水滨。",
            "孔光灵寿杖，山简接䍠巾。",
            "贱子登门晚，微官侍坐频。",
            "倦游心落拓，多难骨酸辛。",
            "怀古悲寥廓，低颜任屈伸。",
            "邹裾羞扫地，墨突自营薪。",
            "饿死犹思洛，当年偶过秦。",
            "填沟知幸免，弹铗更何因。",
            "宦况淳于贱，交情鲍叔贫。",
            "废书顽度日，逃饮病酬春。",
            "请谒衣冠弊，留连体貌均。",
            "不堪名碌碌，尚辱诲谆谆。",
            "器小甘无用，词繁耻重陈。",
            "彩衣围鹤氅，寿酒吹鱼鳞。",
            "江海新归计，乾坤旧化均。",
            "终篇怀感激，肝胆觉轮囷。"
        ],
        "notes": "",
        "id": "94c7cce43e9a2af9f20d6b779abba895"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "送交代杨应之判官归洛",
        "preface": "",
        "paragraphs": [
            "借问杨夫子，还家洛浦春。",
            "两为黄绶吏，双健白头亲。",
            "乌帽斜欹面，斑衣稳称身。",
            "鹊灵方报喜，龟梦久方神。",
            "高卧今贤相，居闲旧老臣。",
            "上堂从隠几，侍坐好书绅。",
            "存没空怀感，交游素耐贫。",
            "先生坟上泪，御史甑中尘。",
            "嵩顶饶穿屐，伊流惯幅巾。",
            "直弦歌太尉，曲学笑平津。",
            "自滞心元懒，偷闲味却真。",
            "折腰陶靖节，散发屈灵均。",
            "王屋风鸣籁，龙门月漾银。",
            "白芽烹涧水，绿笋当江莼。",
            "折鹿诸儒喜，骑馿大尹嗔。",
            "赠人袍已弊，赊酒券常新。",
            "小子元疏放，忘归任屈伸。",
            "马肝嗟屡食，犬吠脱无因。",
            "文史惭方朔，形骸谢伯伦。",
            "耻同珠履客，宁作醉乡人。",
            "瓜熟叨为代，情亲愿卜邻。",
            "乞牋金踯躅，试研玉麒麟。",
            "祖道无供帐，停车有吐茵。",
            "心胸两倾倒，𫐖轕动星辰。"
        ],
        "notes": "",
        "id": "57c5893024d76b4aef4fde5a971aa960"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "送郓州杨子安教授由京归洛",
        "preface": "",
        "paragraphs": [
            "好去嵩阳客，清河稳放船。",
            "东州新学校，南郭富林泉。",
            "悟道先生敏，为文子弟传。",
            "乌皮常隠几，黄绢动成篇。",
            "太尉风流在，裴休理性玄。",
            "老松生干直，大海得珠圆。",
            "肆笔君房好，论才贾傅传。",
            "尚书行给札，博士久虚员。",
            "献策诸公喜，谈经众手编。",
            "长鲸鳞鬣就，仪凤羽毛鲜。",
            "小子甘环堵，穷途懒著鞭。",
            "家贫门外辙，酒价杖头钱。",
            "官冷虽知命，身闲学问禅。",
            "功名看异日，交契懒同年。",
            "明月行梁苑，凉风度颍川。",
            "叫阍宜上疏，负郭莫归田。",
            "散饮杯投地，更阑斗挂天。",
            "离怀吟不足，弹断古琴弦。"
        ],
        "notes": "",
        "id": "078081b874205f27b9e8e9efd4074dc1"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "早寒",
        "preface": "",
        "paragraphs": [
            "十月清宵永，空斋已怯寒。",
            "霜篱飞叶密，风案拂沙干。",
            "晏叔狐裘稳，公孙布被完。",
            "簷澌方缀瓦，井冻渐封干。",
            "饱食留鹰距，虚惊落雁翰。",
            "谁来沽酒饮，自笑典衣难。",
            "想望存心曲，嘻吟恣笔端。",
            "河冰思泽国，路雪寄长安。",
            "邑邑炉灰冷，荧荧烛烬阑。",
            "门前生计在，苇席称车单。"
        ],
        "notes": "",
        "id": "81dd1a195aac492b7a64fc4dd1526ec3"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "兴龙节",
        "preface": "",
        "paragraphs": [
            "簪笏千官拱帝宸，四方同日燕君恩。",
            "五弦度曲南风应，万寿称觞北极尊。",
            "金奏无哗覃雨露，瑶图有算比乾坤。",
            "愿为善颂赓天保，如日如山万子孙。"
        ],
        "notes": "",
        "id": "a332ad25a4b4c76588c937bbe8d20dab"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "罗山即事",
        "preface": "",
        "paragraphs": [
            "吏情临老盍偷闲，异县人风倦往还。",
            "古屋半摧元是冢，重冈相带不成山。",
            "升平是处容糊口，应接非心祗强颜。",
            "早晚骑鲸跨沧海，欲抛簪笏寄人间。"
        ],
        "notes": "",
        "id": "4b0cc0ee26a54a26f83d8cf125568811"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "信阳军筵设乐口号二首  其一",
        "preface": "",
        "paragraphs": [
            "谈笑西州塞上春，归来不薄两朱轮。",
            "功名致主期三代，忠孝传家第一人。",
            "御史平生能许国，将军未老肯谋身。",
            "义阳今与淮阳比，汲孺当年亦谏臣。"
        ],
        "notes": "",
        "id": "bbc08a4b564102732a923fad1f0212b0"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "信阳军筵设乐口号二首  其二",
        "preface": "",
        "paragraphs": [
            "曾将行事著成书，前世尝闻近世无。",
            "帝阙天门辞禁近，蜀山秦塞任崎岖。",
            "殿帷昔用书囊染，皮几今随道帽乌。",
            "忠孝成名生计懒，义田十顷近苏湖。"
        ],
        "notes": "",
        "id": "7ce9c642c42b81002ecb6d0cdaa8ec2f"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "至曹州值罗正之著作部夫河上有阻会合以诗见意",
        "preface": "",
        "paragraphs": [
            "百里传书浪有期，到头樽俎恰相违。",
            "春回通沇花争发，冰泮明河客未归。",
            "年老无成今世有，身闲不饮古人稀。",
            "诸公怜我如相问，为道因循未拂衣。"
        ],
        "notes": "",
        "id": "fb3d93956609b33a735617ad7f198c70"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "内中考进士",
        "preface": "",
        "paragraphs": [
            "北风吹雪舞长廊，束带三千笔阵忙。",
            "地色不通金琐涩，天香未散玉炉光。",
            "龙墀暴涨词源涌，鹤驾迷空羽卫翔。",
            "三月汉庭重射策，几人弹帻待王阳。"
        ],
        "notes": "",
        "id": "879854fb8503512cf394c3611235300e"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "入内考进士同考官唱和三首  其一",
        "preface": "",
        "paragraphs": [
            "早岁成名地已尊，徘徊五十始乘轩。",
            "官同长孺宁居后，疏似王阳独上言。",
            "道气鬰纡灊岭秀，词源浩瀚峡江浑。",
            "研朱共较公孙策，坐觉文风似建元。"
        ],
        "notes": "",
        "id": "e589d340394a4b5cab311f86777c1bde"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "入内考进士同考官唱和三首  其二",
        "preface": "",
        "paragraphs": [
            "未得还家意不忙，日斜人散傍修廊。",
            "白头已向新吟懒，青眼相逢旧话长。",
            "高阁无声沉昼漏，侧门有路想天章。",
            "闻公自谓忘怀者，今日情怀岂易忘。"
        ],
        "notes": "",
        "id": "6d2a8f25205e5e8ec9e57c19b983a04a"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "入内考进士同考官唱和三首  其三",
        "preface": "",
        "paragraphs": [
            "明光寓直偶然同，八百儒衣度汉宫。",
            "下笔春雷从地起，举头帝座在天中。",
            "条陈不啻三千牍，品藻今惟六七公。",
            "况是篇章容易得，好令编集附唐风。"
        ],
        "notes": "",
        "id": "e39c1f64f042ec5c0a8ea75e80488e3e"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "登瀛阁",
        "preface": "",
        "paragraphs": [
            "穿池引水事清幽，水有寒鱼钓艇浮。",
            "惯识蓬莱好风月，装成沧海旧汀洲。",
            "波涵弱柳双行影，露裛衰荷半顷秋。",
            "从此东州富宾客，非才先得从公游。"
        ],
        "notes": "",
        "id": "1c17de8b800459674c20fbbe059bc973"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "余除铸钱使者居厚除尚书郎俄皆销印即事二首呈居厚  其一",
        "preface": "",
        "paragraphs": [
            "出处平生大致同，中间得失等鸡虫。",
            "髠髦昔似晋群谢，华发今成楚两龙。",
            "握有兰香为子祟，御无铜臭坐余穷。",
            "善和旧宅残书卷，只合连床听晓钟。"
        ],
        "notes": "",
        "id": "dd3553a8f1d07917e0aa91c4d6efbb5a"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "余除铸钱使者居厚除尚书郎俄皆销印即事二首呈居厚  其二",
        "preface": "",
        "paragraphs": [
            "病鸿垂翅噤无声，惯见虚弦莫浪惊。",
            "二仲卜邻元不恶，两生坚壁未尝行。",
            "出关谁识为周史，入社犹堪伴洛英。",
            "都把首阳山占断，采薇到老没人争。"
        ],
        "notes": "",
        "id": "107ea2111fdbe327382b92757e9f803b"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "秦州道中",
        "preface": "",
        "paragraphs": [
            "单车五月使西州，行入秦关鸟鼠秋。",
            "苏季金多才过洛，子房功大愿封留。",
            "新诗欲报难开口，旧物闲思若转头。",
            "边戍移书谢妻子，捣衣相寄不须愁。"
        ],
        "notes": "",
        "id": "859265c51a22574728e383e753042e7b"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "别从事",
        "preface": "",
        "paragraphs": [
            "从事归来半白头，吾今便欲别南州。",
            "穿花载酒知难得，散发行歌且自由。",
            "官小恰为黄绶吏，兴浓思共赤松游。",
            "莫嫌颍上生涯少，会向焦陂买钓舟。"
        ],
        "notes": "",
        "id": "a4b100bcccf094b5a55a7ce5d55ad98e"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "颍州道中有感",
        "preface": "",
        "paragraphs": [
            "异乡闻说颍人贤，我到常疑地使然。",
            "江泛五程无险岸，马行千里尽平川。",
            "新禾狼籍团团穟，远树婆娑簇簇烟。",
            "寄语汝阴官长道，会须日上泛湖船。"
        ],
        "notes": "",
        "id": "85978fe5ed662690fa12a78a15d2cff5"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "临颍道中值雨",
        "preface": "",
        "paragraphs": [
            "野气寒云漫不收，飘风送雨冷飕飕。",
            "路长马怯惊蹄滑，巢湿鸦飞打树稠。",
            "计拙甘为黄绶吏，途穷空敝黑貂裘。",
            "闭门坐卧真安稳，吾道东西不自由。"
        ],
        "notes": "",
        "id": "23cf0824dc54b6fd7bbb136c39441ba7"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "暂居河上获从致政丈朝请之游仰慕高风因成拙句",
        "preface": "",
        "paragraphs": [
            "葛巾欹侧鬓毛疏，安稳扬雄宅一区。",
            "纵酒偶然因客至，行歌浑不用人扶。",
            "秾花嫩蕊何曾歇，小榭幽亭亦胜无。",
            "春日出郊惟跨马，牡丹才发到西都。"
        ],
        "notes": "",
        "id": "28c3f436bdfdb776662d850a3bfa4f24"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "清河闲居",
        "preface": "",
        "paragraphs": [
            "书囊药笈付妻孥，解语娇儿戏坐隅。",
            "几浄饱看新印史，壁高亲挂旧山图。",
            "待凭风月招佳客，岂有功名属腐儒。",
            "小睡接䍠巾自落，未甘散发号狂夫。"
        ],
        "notes": "",
        "id": "2feadabae448a557ddc8cb9235972a40"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "望春宋公第",
        "preface": "",
        "paragraphs": [
            "宋公池馆旧相招，人比青松更后凋。",
            "但怪麒麟犹素壁，不知祥凤已丹霄。",
            "宾筵揖让虽分散，儒馆风流未寂寥。",
            "不比填门并拥篲，百年才过即声销。"
        ],
        "notes": "",
        "id": "59646a3feada10a22cf14af409eba052"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "题崇因寺",
        "preface": "",
        "paragraphs": [
            "闲游偶此共攀缘，胜事谁能为我传。",
            "山鸟无巢任来往，溪流有石更潺湲。",
            "路迷空谷寒生雾，目极平林远自烟。",
            "便是瀛洲与方丈，不知何处有飞仙。"
        ],
        "notes": "",
        "id": "27af1e238d4c47dc1b10eb5fc4072fc5"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "过天清寺",
        "preface": "",
        "paragraphs": [
            "收拾闲官作伴来，百年怀抱为君开。",
            "高标不数慈恩塔，迥眺如登单父台。",
            "料有神明扶岌嶪，恍疑星斗接崔嵬。",
            "不妨痛饮相牵率，待把生涯付酒杯。"
        ],
        "notes": "",
        "id": "60253947c577bdd87bdb73a75b11aa48"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "曹南贡父学士席上",
        "preface": "",
        "paragraphs": [
            "真珠花小帖腮垂，不分苏州说杜韦。",
            "汉殿香新初著体，楚宫腰怯未胜衣。",
            "风林巢稳鶑雏嫩，水阁梁高燕子飞。",
            "欲作清诗答清唱，恨无清思敌玄晖。"
        ],
        "notes": "",
        "id": "1f589df483eda5cb127ef584c347a360"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "贺吕子进舍人告谢",
        "preface": "",
        "paragraphs": [
            "金殿移班再拜归，门庭未冷又光辉。",
            "百年相府风流在，三世词臣际会稀。",
            "应复异时当化笔，莫留同甲弊朝衣。",
            "似观天上三阶正，又有文星入紫微。"
        ],
        "notes": "",
        "id": "df306675ffae1515eabf216fe2ef3eca"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "次韵和子思舅",
        "preface": "",
        "paragraphs": [
            "闻说幽居傍北溪，莫将归思作新诗。",
            "未为野客随翁去，应被山僧笑我痴。",
            "近日病中为酒敌，他年物外得禅师。",
            "林泉漫有花开约，借马相从能几时。"
        ],
        "notes": "",
        "id": "902c3e4683b3d87bd6c57cb67601bb57"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "和陈子思舅探梅",
        "preface": "",
        "paragraphs": [
            "晓过东堂探早梅，山翁指处一枝开。",
            "只怜旧路无人到，谁为新诗有意裁。",
            "晚雪欺凌空自怨，春风吹拂似相猜。",
            "更须催问今朝客，有酒有花宜早来。"
        ],
        "notes": "",
        "id": "19a934c48ea1bc4d65fd502def49c4e4"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "次韵苏子瞻内翰入直锁院赐官烛法酒",
        "preface": "",
        "paragraphs": [
            "兼金作带玉为郎，夜步花砖拜赐忙。",
            "绛蜡持来元未点，黄封才破已闻香。",
            "星随烬落花犹在，霜送杯深味更长。",
            "乞晓却穿丹凤入，白麻宣对殿中央。"
        ],
        "notes": "",
        "id": "0b9c42ce0119b22e733171a0fc89be76"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "和赵达夫入试院",
        "preface": "",
        "paragraphs": [
            "不带书来倦日长，诗传新语似襄阳。",
            "工夫不比唐风集，气味如闻汉著香。",
            "醉酒典衣吾已老，赐袍夺锦子行将。",
            "凭诗更作骚人体，为说幽兰静处芳。"
        ],
        "notes": "",
        "id": "2800652e064c032b0b6353d49c7915a3"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "和赵尧夫晨起",
        "preface": "",
        "paragraphs": [
            "留连夜色城中月，造作秋声雨后桐。",
            "残烛有花非目眩，宿酲无病似头风。",
            "未从丹灶游方外，且对黄粱说梦中。",
            "三十万家天欲晓，非烟非雾气葱葱。"
        ],
        "notes": "",
        "id": "7d8cd430c4fcf535f36094efdd2eb270"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "次韵和应之判官宠示之作",
        "preface": "",
        "paragraphs": [
            "青衫补绽发鬅松，未信无文可送穷。",
            "醉入南山题石虎，梦回西洛赋惊鸿。",
            "君才特起如秋鹗，我病微吟若夏虫。",
            "场屋旧游都老大，可怜乐事转头空。"
        ],
        "notes": "",
        "id": "0a49b390bc3ab14c94a59738153b3335"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "和吕纪常奉使契丹",
        "preface": "",
        "paragraphs": [
            "雪压胡沙老上庭，春华虽减使华增。",
            "且看意气并人物，未说文章与吏能。",
            "靴淀早行围晓月，滹沱还渡坼春冰。",
            "红牙新下都司诰，异日应须五色绫。"
        ],
        "notes": "",
        "id": "40732922ddd9c706a3ad8595146a56bc"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "次韵和钱穆父提刑九日登郓州乐郊",
        "preface": "",
        "paragraphs": [
            "酒面吹花点客衣，茱萸采尽叶离离。",
            "苍苔不扫迷三径，绿竹长生任四时。",
            "文会难逢嗟已散，清欢易失却成悲。",
            "北垣龛石皆陈迹，頼有曹南慰我思。"
        ],
        "notes": "",
        "id": "288bda988225eefd42df061ab81e8b1c"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "和钱穆父舍人",
        "preface": "",
        "paragraphs": [
            "簪笏三人共一班，仙凡回首不相关。",
            "连名花判围宫砚，隔坐香焚暗博山。",
            "红药对开阶两畔，紫宸入侍殿中间。",
            "更知外省文书少，草罢词头阁老闲。"
        ],
        "notes": "",
        "id": "4d9915854a6e2d1b43dd8646a9edcd80"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "寄郓州李常武兼简王希才先生须城王敦夫",
        "preface": "",
        "paragraphs": [
            "胡髯洛面少知音，会爱清闲忙至今。",
            "负郭买田元有意，上书论事已无心。",
            "参军近日诗情老，居士从来理性深。",
            "若见须城王令尹，为言憔悴白头吟。"
        ],
        "notes": "",
        "id": "55dbf010e199e5ceaaf272b2580de0b8"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "寄欧蔡二家兄弟",
        "preface": "",
        "paragraphs": [
            "人静身闲日月迟，酒来谁共倒玻璃。",
            "吟如岘首山前过，醉似武陵溪畔迷。",
            "新梦未曾离颍上，旧交长是忆淮西。",
            "郡城到处频行乐，驷马馿车理却齐。"
        ],
        "notes": "",
        "id": "f3288a5d67c5c4245b054b78533c2ad8"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "和夷仲寄仲纯叔弼",
        "preface": "",
        "paragraphs": [
            "流水无声冻未销，故人何日许相招。",
            "霜花开徧城头树，月色应添淮上桥。",
            "十载尘埃身碌碌，百年杯酒意飘飘。",
            "弟兄已有东归意，早晚同来采药苗。"
        ],
        "notes": "",
        "id": "9a085af51f9354bbe7a680121fde7f1a"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "和河南尹上清宫祈雪",
        "preface": "",
        "paragraphs": [
            "旌旄十里驻邙山，夜醮琳宫太古坛。",
            "宝殿降真方隠隠，大田弥望已漫漫。",
            "抚封和气通为润，载路欢谣不避寒。",
            "琼苑玉楼扃大内，惟瞻银阙在云端。"
        ],
        "notes": "",
        "id": "2e18f92643a34983ad5812ec00f40303"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "和董十二司户见寄",
        "preface": "",
        "paragraphs": [
            "官居破屋两三间，佳客留连我厚颜。",
            "一月俸余才有酒，十分地僻却无山。",
            "折腰州县慵来久，散发江湖愿未还。",
            "不是清朝甘吏隠，偶因多病伏安闲。"
        ],
        "notes": "",
        "id": "4b83ad2cc44995195656823624f6e29a"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "次韵魏承议",
        "preface": "",
        "paragraphs": [
            "翠柏相交夹路深，闭门憔悴白头吟。",
            "晓风驾月粘天去，宿雨堆云接地阴。",
            "酒伴留连非北道，交情珍重比南金。",
            "近来发落牙仍缺，惟有如丹一寸心。"
        ],
        "notes": "",
        "id": "6e1ee5954deb2435682eefbfe346639c"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "次韵和贡父学士游左山归泛北湖",
        "preface": "",
        "paragraphs": [
            "带郭湖山归故丘，使君把作醉乡游。",
            "僧轩爱客长开户，沙鸟迎人不避舟。",
            "一塔清风来处远，三楼寒月影相留。",
            "酣歌想见江南路，野客溪禽好在不。"
        ],
        "notes": "",
        "id": "84c34f0bed2613dcab2023816c042343"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "次韵和裴士杰库部对棋上贡父学士",
        "preface": "",
        "paragraphs": [
            "吏散公堂讼已平，东轩一局晚窗明。",
            "风云不动星辰灿，樽俎无声玉石争。",
            "意外死生由巧拙，手中舒卷乍阴晴。",
            "自怜小数非秋格，坐久惟闻鸿鹄声。"
        ],
        "notes": "",
        "id": "becd9db9515b2fe4b53c3426bbd045e7"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "次韵和褚恕通察推淮上有感",
        "preface": "",
        "paragraphs": [
            "小床高枕卧书空，节物凄凉岁岁同。",
            "钱在杖头尝自醉，花开门外为谁红。",
            "君闲好事棋成癖，我病裁诗句不工。",
            "故国欲归归未得，东风随梦去匆匆。"
        ],
        "notes": "",
        "id": "6e3decfbea8113107a5c6fb073948266"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "和梅德充见寄",
        "preface": "",
        "paragraphs": [
            "前年离陕宴溪傍，白发苍颜各老郎。",
            "亲意百年杨仲武，友情千里晋真长。",
            "论诗手出都官藁，好事家传侍读香。",
            "书到并州何处觅，柳溪高会正传觞。"
        ],
        "notes": "",
        "id": "9b41516e1031f1afeaec6a93a58fad5d"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "和欧阳伯和见寄",
        "preface": "",
        "paragraphs": [
            "自笑无能与世疏，此身疑作野人居。",
            "穿花载酒虽难得，散发行歌许自如。",
            "頼有儿童守门户，不妨宾客到阶除。",
            "会须拂拭乌皮几，准拟虞卿共著书。"
        ],
        "notes": "",
        "id": "fa4f8c39e5e58e2f1566d12c89953651"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "和李文叔寄虢州孙元忠学士",
        "preface": "",
        "paragraphs": [
            "病懒逢春不似春，已衰心力未闲身。",
            "入关胜迹都题汉，度陇方言漫计秦。",
            "人会一时亲贾马，交情千里属雷陈。",
            "渐知归计无多事，只待男婚女嫁人。"
        ],
        "notes": "",
        "id": "899a3783aec122055ac92eb64171f73e"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "次韵和谷熟徐仲元著作监仓之什",
        "preface": "",
        "paragraphs": [
            "行见东州山外山，却回河上醉春寒。",
            "新诗点检留心苦，旧事寻思觉鼻酸。",
            "上疏未能同主父，带经犹得学倪宽。",
            "只今欲作归休计，淮上田园累岁干。"
        ],
        "notes": "",
        "id": "ed57ad744b6c7fadd07d21f82038a77a"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "奉呈中叔仙翁觊永光和",
        "preface": "",
        "paragraphs": [
            "两君相得富家声，书字题诗别有名。",
            "健笔九分张长史，苦吟再产谢宣城。",
            "门闲掩月居人少，木老凌风直舍清。",
            "顾我菲才空有愿，愿同吏隠过升平。"
        ],
        "notes": "",
        "id": "4b893763f80322aafc09907650fe8fae"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "和希鲁四兄奉议陪蒲守景叔学士宴名阃堂书事",
        "preface": "",
        "paragraphs": [
            "大栋修梁城北楼，使君冠盖簇楼头。",
            "左山右水足清会，吊古怀贤非俗流。",
            "月出长天犹未夕，风来大暑顿成秋。",
            "登高能赋真吾事，未及相如死不休。"
        ],
        "notes": "",
        "id": "19553d0e03473e0798fc5277fe7ed33c"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "和宋开叔韵游风穴山白云寺",
        "preface": "",
        "paragraphs": [
            "人去人来半日间，徘徊绝顶觉身闲。",
            "风云不动心犹恐，星斗相辉手可攀。",
            "皂盖远如天上至，篮舆曾记月中还。",
            "防身一剑今谁倚，何必崆峒始是山。"
        ],
        "notes": "",
        "id": "3ad06ee39df5af749e9bed715981f9d5"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "和僧圆益晚归三峰",
        "preface": "",
        "paragraphs": [
            "昨朝分路指溪泉，今日怜师寄一篇。",
            "归去且看松径绿，重来应见杏花妍。",
            "风吹林杪声初闹，日晒墙阴影渐延。",
            "待得青春夜如昼，却烦相唤咏婵娟。"
        ],
        "notes": "",
        "id": "67a82e6a37e9b55746420d2d48053306"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "和夷仲兄嵩山岳寺会宿",
        "preface": "",
        "paragraphs": [
            "相迎终日踏泥沙，行过山南路更赊。",
            "虽有风光堪共赏，自怜诗酒属吾家。",
            "野僧好事招题壁，稚子无端爱折花。",
            "官冷囊空不须问，此身强健自生涯。"
        ],
        "notes": "",
        "id": "2b2cf9b068c954d5bdfffdf814d7c238"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "悲陈子思",
        "preface": "",
        "paragraphs": [
            "别后悲伤今已休，相逢泪散不能收。",
            "遗书欲问难开口，往事寻思若转头。",
            "李白才华都是梦，渊明牢落几经秋。",
            "草堂故地今存否，留作生祠记旧游。"
        ],
        "notes": "",
        "id": "c0b0f45586b988dbc5c6e35b90a0ff9d"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "挽欧阳文忠公三首  其一",
        "preface": "",
        "paragraphs": [
            "夜梦钧天去不还，送车千乘出长安。",
            "醉翁亭远名空在，会老堂深壁未干。",
            "墓草荒凉秋日暗，松林萧索晚风寒。",
            "北山有石谁能取，四十年名不易刊。"
        ],
        "notes": "",
        "id": "78d58de492a24e27fbad66dc0f56416d"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "挽欧阳文忠公三首  其二",
        "preface": "",
        "paragraphs": [
            "少师盛德书生服，居士高名数岁余。",
            "清颍归来人事近，白云乘去夜堂虚。",
            "累朝旧籍刊成史，集古新编满载车。",
            "闻说使星来已晚，茂陵应复进遗书。"
        ],
        "notes": "",
        "id": "a7727e2fa71bab6d32060df61039cc9e"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "挽欧阳文忠公三首  其三",
        "preface": "",
        "paragraphs": [
            "冠冕魁梧二府尊，义缘宗社不谋身。",
            "生前事业成三主，天下文章无两人。",
            "志与经纶埋厚地，道怀正直作明神。",
            "未年七十身先退，再使人间风俗淳。"
        ],
        "notes": "",
        "id": "048040716e85bd367ac5d7e8bebc0899"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "和陈子思游灵泉山",
        "preface": "",
        "paragraphs": [
            "婆娑盘石大，狼籍野云多。",
            "借问山中客，桃源路几何。"
        ],
        "notes": "",
        "id": "6acb406754078c01193a67ab1a1ff8a6"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "和十一舅题金虾蟆",
        "preface": "",
        "paragraphs": [
            "石窟昔藏金，蟾光射百寻。",
            "今朝在何处，山景正阴阴。"
        ],
        "notes": "",
        "id": "ef7b4ae599a36e0a18deff2bb81bf26f"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "和希之",
        "preface": "",
        "paragraphs": [
            "幽禅吾不学，静处岂无心。",
            "日转眠双树，风和散两襟。"
        ],
        "notes": "",
        "id": "496dfc1c5bcd892a7cbf0b49f32517b7"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "月没",
        "preface": "",
        "paragraphs": [
            "月没云生障，风和雪压沙。",
            "居家尝似客，行路却如家。"
        ],
        "notes": "",
        "id": "793b35f10e9dcbc42765baae5aba141f"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "过泗州赠同行",
        "preface": "",
        "paragraphs": [
            "往来不绝千竿繖，头尾相衔两岸船。",
            "安得楼高三万丈，与君直上看云烟。"
        ],
        "notes": "",
        "id": "0010b65450297d5d6d0edafad6ab0848"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "将次六邑读子美诗有感",
        "preface": "",
        "paragraphs": [
            "苏岚背日千盘曲，淝渚迎风四面吹。",
            "此水此山吾有恨，杜陵才子不同时。"
        ],
        "notes": "",
        "id": "8cbd95b86006b2415d343045b8f636f3"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "从霍丘赴六邑道中即事",
        "preface": "",
        "paragraphs": [
            "野塘无渡水潺潺，五月凉于八月间。",
            "传语弟兄今好在，有声相唤即西还。"
        ],
        "notes": "",
        "id": "ea39e84241741392fbf0bfc4fcb0b970"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "与信阳王君仪司理约游首山寺不遂",
        "preface": "",
        "paragraphs": [
            "渡河五里列南山，僧阁连延半岭间。",
            "岁暮相招春晚去，出城风雨又空还。"
        ],
        "notes": "",
        "id": "5d20752a9815ce14b298c44e95e6991d"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "杜家溪",
        "preface": "",
        "paragraphs": [
            "入山先到杜家溪，溪水长流不住泥。",
            "好作清新纪秋色，竹林深处为君题。"
        ],
        "notes": "",
        "id": "3c67ae5e24320a6b952dfb6a88fb123e"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "江行",
        "preface": "",
        "paragraphs": [
            "长航驾浪入烟空，大醉高吟天地中。",
            "快事平生未曾有，渡江才得一帆风。"
        ],
        "notes": "",
        "id": "e48aaff29fb3fcdaa457e0dcc645cf3b"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "枫桥寺读张祐诗碑云长洲苑外草萧萧却忆相从岁月遥惟有别时应不忘暮烟疏雨过枫桥是夜与温老语殊可人翼日又邂逅程梦良二人相送寺门因留一章纪事",
        "preface": "",
        "paragraphs": [
            "茂苑春归花信空，黄梅渐熟麦摇风。",
            "今朝门外分携处，还是枫桥烟雨中。"
        ],
        "notes": "",
        "id": "67d4a659702dd64aaad25bff71d84a27"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "和陈子思谢见过",
        "preface": "",
        "paragraphs": [
            "入城那复得逍遥，酒熟花开却见招。",
            "从此相思不须说，只将诗句写无聊。"
        ],
        "notes": "",
        "id": "e6fdcec1e84774cc794d810e5861885f"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "和陈子思宿陈家寺",
        "preface": "",
        "paragraphs": [
            "诗老才多又好奇，吟来直欲压玄晖。",
            "帷子不奈思家意，梦逐山云一夜归。"
        ],
        "notes": "",
        "id": "dfe727eb1bbad3b8b0ea04330e35e217"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "和陈子思晚出崇因",
        "preface": "",
        "paragraphs": [
            "两山夹路鬰崔嵬，云缕飞空似剪裁。",
            "此日定须相别去，瓮中残酒待谁开。"
        ],
        "notes": "",
        "id": "40aa270e5bccbcf570da9ed278db233d"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "和陈子思马上口占令益师携茶纸赴会之作二首  其一",
        "preface": "",
        "paragraphs": [
            "几时曾买建溪芽，小箧深藏品必嘉。",
            "豫约今朝狂醉后，须烦同泛一瓯花。"
        ],
        "notes": "",
        "id": "c464bb342a0c084cda09bd41c88d9ae7"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "和陈子思马上口占令益师携茶纸赴会之作二首  其二",
        "preface": "",
        "paragraphs": [
            "早携数幅过山隅，明日诗情各有余。",
            "案上罗文如已少，金花银叶也堪书。"
        ],
        "notes": "",
        "id": "8a63dc8c8fc03da0788df62408f59a4b"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "次韵陈子思",
        "preface": "",
        "paragraphs": [
            "每到题诗偏得趣，自怜把酒不能歌。",
            "他时若有相思意，寄我千篇不是多。"
        ],
        "notes": "",
        "id": "4b64f98c78159554b6c3c9d44f7c68ea"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "和陈子仪",
        "preface": "",
        "paragraphs": [
            "临行又探北园芳，且欲相延伴酒觞。",
            "不似春花少颜色，只看蜂蝶逐风狂。"
        ],
        "notes": "",
        "id": "807213857a73b85ac6cf39ce1281255d"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "次韵陈子思留别",
        "preface": "",
        "paragraphs": [
            "上马同寻旧路行，风林日暖自无声。",
            "此时话别难为语，山水淙淙聒耳鸣。"
        ],
        "notes": "",
        "id": "9d18f702ab3918347b5f7966d2cd9545"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "次韵十一舅留别",
        "preface": "",
        "paragraphs": [
            "莫说他时招我易，须知此日别翁难。",
            "还家何似偏相忆，却检残书独自看。"
        ],
        "notes": "",
        "id": "73239b48d5d09b552c14481bf628c572"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "和子瞻题文周翰郭熙平远图二首  其一",
        "preface": "",
        "paragraphs": [
            "窗间咫尺似天边，不识应言小辋川。",
            "闻说平居心目倦，暂开黄卷即醒然。"
        ],
        "notes": "",
        "id": "f5752b966f2f34f79f00f3089e558d8c"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "和子瞻题文周翰郭熙平远图二首  其二",
        "preface": "",
        "paragraphs": [
            "木落山空九月秋，画时应欲遣人愁。",
            "因思梦泽经由处，二十年间若转头。"
        ],
        "notes": "",
        "id": "7c64a3de84ec67c9a2604923a2979eb3"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "和宋开叔监簿解榜",
        "preface": "",
        "paragraphs": [
            "衣冠相见虽甥舅，场屋同游若弟兄。",
            "今日青云皆有意，他时白首见功名。"
        ],
        "notes": "",
        "id": "3411daae1ee86039ce0b02f8d688ea51"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "和夷仲兄舟次苍陵",
        "preface": "",
        "paragraphs": [
            "苍陵每过怯舟还，闻说蛟龙在水间。",
            "今我到来都不问，一声鸣橹见青山。"
        ],
        "notes": "",
        "id": "dd52954a37223f956465829c1707dd6d"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "和宋宁道太祝简陈济翁",
        "preface": "",
        "paragraphs": [
            "从吾坦率任吾真，每到花时得意新。",
            "但恐诗人足离别，此生何处不逢春。"
        ],
        "notes": "",
        "id": "50f3bf50ab4a22d980ae2c99d2f38114"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "某在洛中蒙朝请惠书促归兼录示赏家园芍药两绝比离洛中芍药已阑矣因次元韵追和二首  其一",
        "preface": "",
        "paragraphs": [
            "花开次第剪繁枝，先后争妍各是时。",
            "谩和新篇随尺素，何须亲见始题诗。"
        ],
        "notes": "",
        "id": "28bdaf0b27e0fd3414dea7e7cc1271fb"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "某在洛中蒙朝请惠书促归兼录示赏家园芍药两绝比离洛中芍药已阑矣因次元韵追和二首  其二",
        "preface": "",
        "paragraphs": [
            "看花不觉过花时，香草才余十数枝。",
            "闻说残樽犹可倒，晓风吹袖已披披。"
        ],
        "notes": "",
        "id": "5ab18069d94f51c24ef70311392311d5"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "次韵和魏圣源",
        "preface": "",
        "paragraphs": [
            "市朝虽近是闲官，诗句清新酒量宽。",
            "料得还家霜满地，赠袍应有故人寒。"
        ],
        "notes": "",
        "id": "97e598e925203194a8c483de640b8e35"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "寄颍川欧阳仲纯兄弟",
        "preface": "",
        "paragraphs": [
            "早来簷雨泻空阶，投晚阴云四向开。",
            "最好西湖今夜月，不知谁在女郎台。"
        ],
        "notes": "",
        "id": "b5afceae337c6857a852490c5ed47429"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "寄蔡州欧阳仲纯",
        "preface": "",
        "paragraphs": [
            "东西相去若比邻，肥马轻裘有故人。",
            "美酒如霞花似锦，莫令辜负汝阳春。"
        ],
        "notes": "",
        "id": "2d3dc9a524449f990aae92b6c1b0ce85"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "寄成都宇文裘",
        "preface": "",
        "paragraphs": [
            "春深相别已秋深，日戴乌巾遶竹林。",
            "斫得鱼竿长十丈，无由同钓锦江心。"
        ],
        "notes": "",
        "id": "072700719d70747d0ba4b78f971eb2cd"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "次韵答杨二十器之简后见贻之作",
        "preface": "",
        "paragraphs": [
            "门外曾留长者车，醉如白也骑鲸鱼。",
            "恨无车骑堪生计，不得长安买酒垆。"
        ],
        "notes": "",
        "id": "bfc502ced548b2dc7b8678909236ae71"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "再次韵",
        "preface": "",
        "paragraphs": [
            "散发行歌意自如，不须身作蠹书鱼。",
            "相逢酌酒弹棋外，共杵丹砂试药垆。"
        ],
        "notes": "",
        "id": "d296ee3aeab78c996d83048df8f261e7"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "戏赠济阴令罗正之",
        "preface": "",
        "paragraphs": [
            "饮酒不论彭泽令，草书浑学右将军。",
            "更知近日诗为苦，未及襄阳有几分。"
        ],
        "notes": "",
        "id": "369c41c0cc5f78e039d887643aa14dd1"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "和僧圆益",
        "preface": "",
        "paragraphs": [
            "山峰望处人难到，草径行来马自知。",
            "多谢山僧扫尘壁，我今有意不能题。"
        ],
        "notes": "",
        "id": "8edb26ccb7854811c25e40ddcc4416d1"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "戏留僧圆益",
        "preface": "",
        "paragraphs": [
            "城头云景晓漫漫，未雪先惊特地寒。",
            "明夜若能沽美酒，诗僧应不问归鞍。"
        ],
        "notes": "",
        "id": "e9777d52ed04c7503155ee24d7672e65"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "和僧圆益先到灵泉",
        "preface": "",
        "paragraphs": [
            "无烟远数三千嶂，有马同驱十二蹄。",
            "却喜山前堪洗耳，水声激激听寒溪。"
        ],
        "notes": "",
        "id": "2dcb78fec7b41cbf85b2235a76f7f6d1"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "飞泉",
        "preface": "",
        "paragraphs": [
            "飞泉喷薄万珠圆，宛似骊山十月间。",
            "好作汤池浴寒月，醒人心处是潺潺。"
        ],
        "notes": "",
        "id": "3a4d6870779cfd1f377eae43ddc02985"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "神泉",
        "preface": "",
        "paragraphs": [
            "神泉题字若鱼鳞，短句长篇数十人。",
            "试向壁间寻作者，李师中后有黄莘。"
        ],
        "notes": "",
        "id": "f933500fec44b9f021b40bb2b4a6fbb3"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "书轩",
        "preface": "",
        "paragraphs": [
            "书轩东向木栏干，寒食相招对酒盘。",
            "日色带阴春竟晚，幽花未落蝶成团。"
        ],
        "notes": "",
        "id": "d20941dd0b6a2ae8b52cdb292e47bb91"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "即事二首  其一",
        "preface": "",
        "paragraphs": [
            "屋破风斜漏不休，布衾无里卧穷秋。",
            "贫家未说田家苦，狼籍残书湿自收。"
        ],
        "notes": "",
        "id": "e8ace17028747e1e7067025e9058c138"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "即事二首  其二",
        "preface": "",
        "paragraphs": [
            "溪回带树弯弯绿，山远迎人步步高。",
            "春水满塘颓岸去，也如江上见风涛。"
        ],
        "notes": "",
        "id": "2635de1982d1e176832016f2471d87db"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "偶题",
        "preface": "",
        "paragraphs": [
            "拄杖行行去路遥，城荒树老色萧条。",
            "颍州寺里僧知否，夜梦常游飞盖桥。"
        ],
        "notes": "",
        "id": "05a5e0741aab99ceae720e9528e1c39d"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "自嘲",
        "preface": "",
        "paragraphs": [
            "箸下尝来新蟹美，瓮中𥬠得旧醅浑。",
            "只今醉倒君休笑，便是当时吏部孙。"
        ],
        "notes": "",
        "id": "72ab7ebae89c0aa9b4ebc876c4f126e1"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "自怜",
        "preface": "",
        "paragraphs": [
            "自怜贫病也为儒，灯火相亲十岁余。",
            "昔作儿童今已老，案头犹有未看书。"
        ],
        "notes": "",
        "id": "0e8df3c15413b9fdd1e50c417ba773fd"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "病中",
        "preface": "",
        "paragraphs": [
            "闲后题诗醉后歌，身名官业任蹉跎。",
            "不知老境何形状，但觉新来病痛多。"
        ],
        "notes": "",
        "id": "6ca319ac9ce56064722be186f7782182"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "五更有感",
        "preface": "",
        "paragraphs": [
            "杯酒虽同兴自殊，夜来不寤自嘻吁。",
            "五更月落窗还暗，愁听山禽叫勃姑。"
        ],
        "notes": "",
        "id": "a3e7304f18664c55315779c80df038e9"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "放鱼",
        "preface": "",
        "paragraphs": [
            "续缦沉钩钓水滨，众鱼拨拨锦为鳞。",
            "却将鲜鲤池中放，待倩传书付远人。"
        ],
        "notes": "",
        "id": "31de967ca4ab1458257c24fbeb1f8c66"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "社鼓",
        "preface": "",
        "paragraphs": [
            "社鼓冬冬南北村，老人相倚话柴门。",
            "自从嘉祐初年后，直至元丰有稻孙。"
        ],
        "notes": "",
        "id": "492d0279f7f744f1cd2384ef4b7aa890"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "天磨石",
        "preface": "",
        "paragraphs": [
            "玉京传诏下南山，镌凿高崖使转旋。",
            "大匠不知人世用，未施轮轴便升天。"
        ],
        "notes": "",
        "id": "3aa255f8e00e7824b28a4e6da7802143"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "金错刀",
        "preface": "",
        "paragraphs": [
            "倾囊倒箧皆珍怪，中有如刀两大钱。",
            "不是美新能制作，为怜今近一千年。"
        ],
        "notes": "",
        "id": "8d5a3c0b4d332ea1086d155bb3ece3a6"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "玉刀",
        "preface": "",
        "paragraphs": [
            "镜台杵臼昔尝有，何人更以玉为刀。",
            "已觉空堂走魑魅，却缄虹气授儿曹。"
        ],
        "notes": "",
        "id": "5d760ea7a1135afa30dd60a39d6e13df"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "离蒲中简游景叔知府少卿",
        "preface": "",
        "paragraphs": [
            "经岁思归偶得归，清歌未彻醉如泥。",
            "篮舆径遂西城过，鹳鹊楼高不及题。"
        ],
        "notes": "",
        "id": "c82686b777c9cc91997ad239eafb81a6"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "芭蕉",
        "preface": "",
        "paragraphs": [
            "水痕天影淡相宜，露坐秋凉乍快时。",
            "桐叶芭蕉最多事，晓昏风雨报人知。"
        ],
        "notes": "",
        "id": "5c8379920938150fdfc9bd19a10460a4"
    },
    {
        "author": "毕仲游",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "都无俗到来。"
        ],
        "notes": "",
        "id": "f6d8013148fa9705b13acd235bd6d390"
    }
]