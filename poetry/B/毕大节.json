[
    {
        "author": "毕大节",
        "dynasty": "宋",
        "type": "词",
        "rhythmic": "满庭芳",
        "title": "",
        "preface": "",
        "paragraphs": [
            "井络储精，岷江锺秀，挺生名世真贤。",
            "充闾佳气，非雾亦非烟。",
            "况值小春时候，蓂背下、八荚争妍。",
            "馀波在，九华父老，歌颂轓喧嗔。",
            "三年。",
            "书治最，南唐重赋，一旦俱蠲。",
            "此恩垂不朽，刻石流传。",
            "愿借沧溟为寿，玳筵上、满吸长川。",
            "从兹去，鸾坡凤阁，平步稳登仙。"
        ],
        "notes": "",
        "id": "b156ee04ae0ad021929e0ab6b415b7df"
    },
    {
        "author": "毕大节",
        "dynasty": "宋",
        "type": "词",
        "rhythmic": "满庭芳",
        "title": "",
        "preface": "",
        "paragraphs": [
            "玉笋京华，紫荷香润，宴闲密侍西清。",
            "碧幢金节，仍尹凤皇城。",
            "须信千龄庆遇，丹霄上、重叠恩荣。",
            "时多暇，湖山丽景，许酒乐升平。",
            "新春。",
            "逢诞日，莺花渐好，初过烧灯。",
            "想笙歌丛里，醉赏瑶觥。",
            "占尽人间福寿，行看取、稳赞机衡。",
            "貂蝉映，朱颜绿鬓，沙路马蹄轻。"
        ],
        "notes": "",
        "id": "c5fc0143cd0c0cd6179e1b3b60d4d886"
    }
]