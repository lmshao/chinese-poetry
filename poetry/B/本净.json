[
    {
        "author": "本净",
        "dynasty": "唐",
        "type": "诗",
        "rhythmic": "",
        "title": "四大无主偈",
        "preface": "",
        "paragraphs": [
            "四大无[主]（心）（从《景德传灯录》改）复如水，遇曲逢直无彼此。",
            "净秽两处不生心，壅决何曾有二意。",
            "境触（《景德传灯录》作「触境」）但似水无心，在世纵横有何事。"
        ],
        "notes": "",
        "id": "065aca5da0b0af88cd7275745856dd0b"
    },
    {
        "author": "本净",
        "dynasty": "唐",
        "type": "诗",
        "rhythmic": "",
        "title": "见闻觉知偈",
        "preface": "",
        "paragraphs": [
            "见闻觉知无障碍，声香味触常三昧。",
            "如鸟空中只没（《景德传灯录》作「么」）飞，无取无舍无憎爱。",
            "若会应处本无心，方（《景德传灯录》作「始」）得名为观自在。",
            "。"
        ],
        "notes": "",
        "id": "ccb1ae2d2fd3cbe93e5f1630f596891e"
    },
    {
        "author": "本净",
        "dynasty": "唐",
        "type": "诗",
        "rhythmic": "",
        "title": "无修偈",
        "preface": "",
        "paragraphs": [
            "见道方修道，不见复何修。",
            "道性如虚空，虚空何处（《景德传灯录》作「所」）修。",
            "遍观修道者，拨火觅浮沤。",
            "但看弄傀儡，线断一时休。"
        ],
        "notes": "",
        "id": "ea9112f6d9df18d38691a8ec4f2e5638"
    },
    {
        "author": "本净",
        "dynasty": "唐",
        "type": "诗",
        "rhythmic": "",
        "title": "背道逐教偈",
        "preface": "",
        "paragraphs": [
            "道体本无修，不修自合道。",
            "若起修道心，此人未（《景德传灯录》作「不」）会道。",
            "弃却一真性，却入闹浩浩。",
            "忽逢修道人，第一莫向道。"
        ],
        "notes": "",
        "id": "0858caa2abbd6551f5618d3ef1f9af03"
    },
    {
        "author": "本净",
        "dynasty": "唐",
        "type": "诗",
        "rhythmic": "",
        "title": "真妄偈",
        "preface": "",
        "paragraphs": [
            "穷（《景德传灯录》作「推」）真真无相，穷妄妄无形。",
            "返观推穷心，知心亦假名。",
            "会道既（《景德传灯录》作「亦」）如此，到头亦只宁。"
        ],
        "notes": "",
        "id": "3fbdf2f8bf82e89214597defdd632def"
    },
    {
        "author": "本净",
        "dynasty": "唐",
        "type": "诗",
        "rhythmic": "",
        "title": "善恶二根不实偈",
        "preface": "",
        "paragraphs": [
            "善既从心生，恶岂离心有。",
            "善恶是外缘，于心实不有。",
            "舍恶送何处，取善令谁守？",
            "伤嗟二见人，攀缘两头走。",
            "忽悟无生本（《景德传灯录》作「若悟本无心」），始会（《景德传灯录》作「悔」）从前咎。"
        ],
        "notes": "",
        "id": "ec4eeaca20d863220d1de86ba45f84b9"
    },
    {
        "author": "本净",
        "dynasty": "唐",
        "type": "诗",
        "rhythmic": "",
        "title": "来往如梦偈",
        "preface": "",
        "paragraphs": [
            "亦知（《景德传灯录》作「视生」）如在梦，睡（《景德传灯录》作「梦」）里实是闹。",
            "忽觉万事休，还同睡时觉（《景德传灯录》作「悟」）。",
            "智者会悟梦，迷人信梦闹。",
            "会梦无（《景德传灯录》作「如」）两般，一悟无别悟。",
            "富贵与贫贱，更亦无别道（《景德传灯录》作「更无分别路」。",
            "《祖堂集》卷三、《景德传灯录》卷五、《五灯会元》卷二）。"
        ],
        "notes": "",
        "id": "7ea2927f27822c319fe2384538722fc9"
    }
]