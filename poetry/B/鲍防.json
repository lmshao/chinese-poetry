[
    {
        "author": "鲍防",
        "dynasty": "唐",
        "type": "诗",
        "rhythmic": "",
        "title": "忆长安 二月",
        "preface": "",
        "paragraphs": [
            "忆长安，二月时，玄鸟初至禖祠。",
            "百啭宫莺绣羽，千条御柳黄丝。",
            "更有曲江胜地，此来寒食佳期。"
        ],
        "notes": "",
        "id": "2c8142357907092cd28b6add7d19b881"
    },
    {
        "author": "鲍防",
        "dynasty": "唐",
        "type": "诗",
        "rhythmic": "",
        "title": "状江南 孟春",
        "preface": "",
        "paragraphs": [
            "江南孟春天，荇叶大如钱。",
            "白[雪]装梅树，青袍似葑田。"
        ],
        "notes": "",
        "id": "6ef7e2800fe38f4bb9e681e852bd2c8d"
    },
    {
        "author": "鲍防",
        "dynasty": "唐",
        "type": "诗",
        "rhythmic": "",
        "title": "杂感",
        "preface": "",
        "paragraphs": [
            "汉家海内承平久，万国戎王皆稽首。",
            "天马常衔苜蓿花，胡人岁献葡萄酒。",
            "五月荔枝初破颜，朝离象郡夕函关。",
            "鴈飞不到桂阳岭，马走先过林邑山。",
            "甘泉御果垂仙阁，日暮无人香自落。",
            "远物皆重近皆轻，鸡虽有德不如鹤。"
        ],
        "notes": "",
        "id": "a803d2374daabc0ead129c6f095d2e6c"
    },
    {
        "author": "鲍防",
        "dynasty": "唐",
        "type": "诗",
        "rhythmic": "",
        "title": "送薛补阙入朝",
        "preface": "",
        "paragraphs": [
            "平原门下十余人，独受恩多未杀身。",
            "每叹陆家兄弟少，更怜杨氏子孙贫。",
            "柴门岂断施行马，鲁酒那堪醉近臣。",
            "赖有军中遗令在，犹将谈笑对风尘。"
        ],
        "notes": "",
        "id": "1f2713ed81dfdd864d788c233abf4574"
    },
    {
        "author": "鲍防",
        "dynasty": "唐",
        "type": "诗",
        "rhythmic": "",
        "title": "人日陪宣州范中丞传正与范侍御传真宴东峰亭",
        "preface": "",
        "paragraphs": [
            "人日春风绽早梅，谢家兄弟看花来。",
            "吴姬对酒歌千曲，秦女留人酒百杯。",
            "丝柳向空轻婉转，玉山看日渐裴回。",
            "流光易去懽难得，莫厌频频上此台。"
        ],
        "notes": "",
        "id": "ac289dcdea5103736f5b5d5deb8ee976"
    },
    {
        "author": "鲍防",
        "dynasty": "唐",
        "type": "诗",
        "rhythmic": "",
        "title": "上巳寄孟中丞",
        "preface": "",
        "paragraphs": [
            "世间禊事风流处，镜里云山若画屏。",
            "今日会稽王内史，好将宾客醉兰亭。"
        ],
        "notes": "",
        "id": "a15f8f7b004cc53ee8df1ecc20a38ba4"
    },
    {
        "author": "鲍防",
        "dynasty": "唐",
        "type": "诗",
        "rhythmic": "",
        "title": "秋暮忆中秋夜与王璠侍御赏月因怆远离聊以奉寄",
        "preface": "",
        "paragraphs": [
            "前月月明夜，美人同远光。",
            "清尘一以间，今夕坐相忘。",
            "风落芙蓉露，疑余绣被香。"
        ],
        "notes": "",
        "id": "aca66ace41ed69dc4ad20897e11ae0ae"
    },
    {
        "author": "鲍防",
        "dynasty": "唐",
        "type": "诗",
        "rhythmic": "",
        "title": "元日早朝行",
        "preface": "",
        "paragraphs": [
            "乾元发生春为宗，盛德在木斗建东。",
            "东方岁星大明宫，南山喜气摇晴空。",
            "望云五等舞万玉，献寿一声出千峰。",
            "文昌随彩礼乐正，太平下直旌旗红。",
            "师旷应律调黄钟，王良运策调时龙。",
            "玄冥无事归朔土，青帝放身入朱宫。",
            "九韶九变五声里，四方四友一身中。",
            "天何言哉乐无穷，广成彭祖为三公。",
            "野臣潜随击壤老，日下鼓腹歌可封。"
        ],
        "notes": "",
        "id": "f8732aaca914495d04610e81ccac0842"
    }
]