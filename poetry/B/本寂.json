[
    {
        "author": "本寂",
        "dynasty": "唐",
        "type": "诗",
        "rhythmic": "",
        "title": "题廊壁",
        "preface": "",
        "paragraphs": [
            "肃肃秋风送暮钟，江门束鹿傍苍松。",
            "野人不与朝家事，早晚焚香拜九重。",
            "（《莆风清籁集》卷四八）。"
        ],
        "notes": "",
        "id": "03ea8bf3355b7789278ccd0eadce795d"
    },
    {
        "author": "本寂",
        "dynasty": "唐",
        "type": "诗",
        "rhythmic": "",
        "title": "示纸衣道者颂",
        "preface": "",
        "paragraphs": [
            "觉性圆明无相身，莫将知见妄疎亲。",
            "念异便于玄体昧，心差不与道为（《正法眼藏》卷二作「相」）邻。",
            "情分万法沈前境，识鉴多端丧本真。",
            "如是（《僧宝传》卷一作「若向」）句中全晓会，了然无事昔时人。"
        ],
        "notes": "",
        "id": "f51820177420def72c4b831713b47f72"
    },
    {
        "author": "本寂",
        "dynasty": "唐",
        "type": "诗",
        "rhythmic": "",
        "title": "五相偈 一",
        "preface": "",
        "paragraphs": [
            "白衣须拜相，此事不为奇。",
            "积代簪缨者，休言落魄时。"
        ],
        "notes": "",
        "id": "8c976fa2a874e8b0fb04df15274d263c"
    },
    {
        "author": "本寂",
        "dynasty": "唐",
        "type": "诗",
        "rhythmic": "",
        "title": "五相偈 二",
        "preface": "",
        "paragraphs": [
            "子时当正位，明正在君臣。",
            "未离兜率界，乌鸡雪上行。"
        ],
        "notes": "",
        "id": "bbc6b446e9391f1a40ca41e4830c7743"
    },
    {
        "author": "本寂",
        "dynasty": "唐",
        "type": "诗",
        "rhythmic": "",
        "title": "五相偈 三",
        "preface": "",
        "paragraphs": [
            "焰里寒冰结，杨华九月飞。",
            "泥牛吼水面，木马逐风嘶。"
        ],
        "notes": "",
        "id": "544b154a1d41371564c5a58b7e46c913"
    },
    {
        "author": "本寂",
        "dynasty": "唐",
        "type": "诗",
        "rhythmic": "",
        "title": "五相偈 四",
        "preface": "",
        "paragraphs": [
            "王宫初降日，玉兔不能离。",
            "未得无功旨，人天何太迟。"
        ],
        "notes": "",
        "id": "37cccd14d63de90e340291604e459bc5"
    },
    {
        "author": "本寂",
        "dynasty": "唐",
        "type": "诗",
        "rhythmic": "",
        "title": "五相偈 五",
        "preface": "",
        "paragraphs": [
            "混（《五灯会元》作「浑」）然藏理事，眹兆卒难明。",
            "威音王未晓，弥勒岂惺惺。"
        ],
        "notes": "",
        "id": "a4aa5cb404850ef487e673eeb80112c0"
    },
    {
        "author": "本寂",
        "dynasty": "唐",
        "type": "诗",
        "rhythmic": "",
        "title": "四禁偈",
        "preface": "",
        "paragraphs": [
            "莫行心处路，不挂本来衣。",
            "何须正恁么，切忌来生时。"
        ],
        "notes": "",
        "id": "2ed4fe45e5a467982f0c2ab1f053c084"
    },
    {
        "author": "本寂",
        "dynasty": "唐",
        "type": "诗",
        "rhythmic": "",
        "title": "示学人偈",
        "preface": "",
        "paragraphs": [
            "从缘荐得相应疾，就体消停得力迟（《宗镜录》卷四一作「就体消机道却迟」）。",
            "瞥起本来无处所，吾师暂说不思议。"
        ],
        "notes": "",
        "id": "a5dc3801ef00d57b47f24c67f4ae0ebb"
    },
    {
        "author": "本寂",
        "dynasty": "唐",
        "type": "诗",
        "rhythmic": "",
        "title": "僧举香岩语示颂",
        "preface": "",
        "paragraphs": [
            "枯木龙吟真（《林间录》卷下作「方」）见道，髑髅无识（《祖庭事苑》卷二作「识尽」）眼初（《林间录》作「方」）明。",
            "喜识尽时消息（《景德传灯录》卷十七作「不」）尽，当（《僧宝传》卷一作「常」）人那辨浊中清。"
        ],
        "notes": "",
        "id": "0acc34ef7edcb448ffa29981a50f0a4b"
    },
    {
        "author": "本寂",
        "dynasty": "唐",
        "type": "诗",
        "rhythmic": "",
        "title": "读傅大士法身偈后作偈",
        "preface": "",
        "paragraphs": [
            "渠本不是我，（非我）我本不是渠。",
            "（非渠）渠无我即死，（仰汝取活）我无渠即余。",
            "（不别有）渠如我即佛，（要且不是佛）我如渠即驴。",
            "（二俱不立）不食空王俸，（若遇御饭直须吐却）何假鴈传书。",
            "（不通信）我说横声唱，（为信唱）君看背上毛。",
            "（不与尔相似）乍如谣《白雪》，（将谓是《白雪》）犹恐是巴歌。",
            "（传此句无注）（以上十首均见《大正新修大藏经》第四七册《抚州曹山元证禅师语录》）。"
        ],
        "notes": "",
        "id": "3667808589bdb9163c00c52ba667bbb1"
    },
    {
        "author": "本寂",
        "dynasty": "唐",
        "type": "诗",
        "rhythmic": "",
        "title": "颂",
        "preface": "",
        "paragraphs": [
            "今年田不熟，来年种有期。",
            "爱他年少父，须得白头儿。",
            "（见《祖堂集》卷二十）。"
        ],
        "notes": "",
        "id": "038cb394f68de13bef617e84187e8faf"
    },
    {
        "author": "本寂",
        "dynasty": "唐",
        "type": "诗",
        "rhythmic": "",
        "title": "偈",
        "preface": "",
        "paragraphs": [
            "学者先须识自宗，莫将真际杂顽空。",
            "妙明体尽知伤触，力在逢缘不借中。",
            "出语直教烧不着。",
            "潜行须与古人同。",
            "无身有事超歧路，无事无身落始终。",
            "（《五灯会元》卷十三）。"
        ],
        "notes": "",
        "id": "50d1ca6340ec1900c5e19c3664223a12"
    }
]