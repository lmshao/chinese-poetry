[
    {
        "author": "白元鉴",
        "dynasty": "宋",
        "type": "诗",
        "rhythmic": "",
        "title": "大涤山",
        "preface": "",
        "paragraphs": [
            "天坛绝顶山，仿佛翠微间。",
            "迹久苔纹碎，云根古木闲。",
            "丹成人已去，鹤驾未曾还。",
            "犹有箫吹响，时时下旧山。"
        ],
        "notes": "",
        "id": "ae67e6d517934dae41f5bc513d2c5395"
    },
    {
        "author": "白元鉴",
        "dynasty": "宋",
        "type": "诗",
        "rhythmic": "",
        "title": "大涤洞",
        "preface": "",
        "paragraphs": [
            "灵山实秀德，仙圣杳难亲。",
            "水溜空沿石，云扃不见人。",
            "川原世上异，日月洞中春。",
            "欲出虚无境，应修有待身。"
        ],
        "notes": "",
        "id": "072ad0efe34f396fbefad4b077d42e92"
    }
]