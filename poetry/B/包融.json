[
    {
        "author": "包融",
        "dynasty": "唐",
        "type": "诗",
        "rhythmic": "",
        "title": "登翅头山题俨公石壁",
        "preface": "",
        "paragraphs": [
            "晨登翅头山，山曛黄雾起。",
            "却瞻迷向背，直下失城市。",
            "暾日衔东郊，朝光生邑里。",
            "扫除诸烟氛，照出众楼雉。",
            "青为洞庭山，白是太湖水。",
            "苍茫远郊树，倏忽不相似。",
            "万象以区别，森然共盈几。",
            "坐令开心胸，渐觉落尘滓。",
            "北岩千余仞，结庐谁家子。",
            "愿陪中峰游，朝暮白云里。"
        ],
        "notes": "",
        "id": "23695ffde44f510647151c2b0316d928"
    },
    {
        "author": "包融",
        "dynasty": "唐",
        "type": "诗",
        "rhythmic": "",
        "title": "阮公啸台",
        "preface": "",
        "paragraphs": [
            "荒台森荆杞，蒙笼无上路。",
            "传是古人迹，阮公长啸处。",
            "至今清风来，时时动林树。",
            "逝者共已远，升攀想遗趣。",
            "静然荒榛门，久之若有悟。",
            "灵光未歇灭，千载知仰慕。"
        ],
        "notes": "",
        "id": "f206e94f1dd2b80799891099699ddc0a"
    },
    {
        "author": "包融",
        "dynasty": "唐",
        "type": "诗",
        "rhythmic": "",
        "title": "酬忠公林亭",
        "preface": "",
        "paragraphs": [
            "江外有真隐，寂居岁已侵。",
            "结庐近西术，种树久成阴。",
            "人迹乍及户，车声遥隔林。",
            "自言解尘事，咫尺能辎尘。",
            "为道岂庐霍，会静由吾心。",
            "方秋院木落，仰望日萧森。",
            "持我兴来趣，采菊行相寻。",
            "尘念到门尽，远情对君深。",
            "一谈入理窟，再索破幽襟。",
            "安得山中信，致书移尚禽。"
        ],
        "notes": "",
        "id": "e0f94bd780c3f58e9f74632bed4a13fa"
    },
    {
        "author": "包融",
        "dynasty": "唐",
        "type": "诗",
        "rhythmic": "",
        "title": "送国子张主簿",
        "preface": "",
        "paragraphs": [
            "湖岸缆初解，莺啼别离处。",
            "遥见舟中人，时时一回顾。",
            "坐悲芳岁晚，花落青轩树。",
            "春梦随我心，悠扬逐君去。"
        ],
        "notes": "",
        "id": "c7be6ae1036e972a41c9866e0937cc81"
    },
    {
        "author": "包融",
        "dynasty": "唐",
        "type": "诗",
        "rhythmic": "",
        "title": "和陈校书省中玩雪",
        "preface": "",
        "paragraphs": [
            "芸阁朝来雪，飘飖正满空。",
            "褰开明月下，校理落花中。",
            "色向怀铅白，光因翰简融。",
            "能令草玄者，回思入流风。"
        ],
        "notes": "",
        "id": "fdcfdd2dec3d33831b5de533a6858776"
    },
    {
        "author": "包融",
        "dynasty": "唐",
        "type": "诗",
        "rhythmic": "",
        "title": "和崔会稽咏王兵曹厅前涌泉势城中字",
        "preface": "",
        "paragraphs": [
            "茂德来征应，流泉入咏歌。",
            "含灵符上善，作字表中和。",
            "有草恒垂露，无风欲偃波。",
            "为看人共水，清白定谁多。"
        ],
        "notes": "",
        "id": "4056910662f6da7192fba2751bee68a0"
    },
    {
        "author": "包融",
        "dynasty": "唐",
        "type": "诗",
        "rhythmic": "",
        "title": "赋得岸花临水发",
        "preface": "",
        "paragraphs": [
            "笑笑傍溪花，丛丛逐岸斜。",
            "朝开川上日，夜发浦中霞。",
            "照灼如临镜，䒠茸胜浣纱。",
            "春来武陵道，几树落仙家。"
        ],
        "notes": "",
        "id": "fcafb996113d2a64e2156b8acb55dac5"
    },
    {
        "author": "包融",
        "dynasty": "唐",
        "type": "诗",
        "rhythmic": "",
        "title": "武陵桃源送人",
        "preface": "",
        "paragraphs": [
            "武陵川径入幽遐，中有鸡犬秦人家。",
            "先时见者为谁耶，源水今流桃复花。"
        ],
        "notes": "",
        "id": "8932f5af99553d964235d22259124d2a"
    },
    {
        "author": "包融",
        "dynasty": "唐",
        "type": "诗",
        "rhythmic": "",
        "title": "桃源行",
        "preface": "",
        "paragraphs": [
            "武陵川径入幽遐，中有鸡犬秦人家，家傍流水多桃花。",
            "桃花两边种来久，流水一通何时有。",
            "垂条落蕊暗春风，夹岸芳菲至山口。",
            "岁岁年年能寂寥，林下青苔日为厚。",
            "时有仙鸟来衔花，曾无世人此携手。",
            "可怜不知若为名，君往从之多所更。",
            "古驿荒桥平路尽，崩湍怪石小溪行。",
            "相见维舟登览处，红堤绿岸宛然成。",
            "多君此去从仙隐，令人晚节悔营营。"
        ],
        "notes": "按《吟窗杂录》卷四六收包融《武陵桃源送人》一首，前二句与此诗二句同，后二句作「先时见者为谁耶，源水今流桃复花」。《全唐诗》卷一一四已收入。《吟窗杂录》为北宋末蔡传编，保存唐诗甚丰，惟多为节录。其录为包融诗，当可信。《英华》所录前三句，疑脱去一句。",
        "id": "8932f5af99553d964235d22259124d2a"
    }
]