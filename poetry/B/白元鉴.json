[
    {
        "author": "白元鉴",
        "dynasty": "唐",
        "type": "诗",
        "rhythmic": "",
        "title": "大涤洞",
        "preface": "",
        "paragraphs": [
            "名山閟灵府，隐士此寻真。",
            "仙去空遗鼓，云扃不见人。",
            "川源世上异，日月洞中春。",
            "欲出虚无境，应修有待身。",
            "（见《洞霄诗集》。",
            "）（〖1〗邓牧《洞霄图志》卷二《山水门·大涤山》条：「大涤山，在宫〖指洞霄宫〗北，凡四峰，于九锁内最为巨山。",
            "西洞据其领，石室出其半，天坛冠其颠，皆山中胜处也。",
            "是山以洞名之。",
            "旧志谓大可以洗涤尘心，故名大涤。",
            "……元同先生剑履瘗山下。",
            "」〖2〗又《洞霄图志》卷三《洞府门·大涤洞》条：「大涤洞在宫西北半里。",
            "《茅君传》云第三十四洞天，名大涤元盖之天。",
            "周围四百里，……相传元同先生入游，见龙麟异境，花木鲜繁，自华阳而归〖望按前文有云：与华阳林屋邃道通〗。",
            "洞门石鼓，广可寻丈，扣之逄逄有声。",
            "」）。"
        ],
        "notes": "",
        "id": "c2594f9516cceb29634d84818e77f521"
    },
    {
        "author": "白元鉴",
        "dynasty": "唐",
        "type": "诗",
        "rhythmic": "",
        "title": "天坛",
        "preface": "",
        "paragraphs": [
            "天坛高百尺，只在翠微间。",
            "碧藓遗踪古，青松白日闲。",
            "丹成人已化，云去鹤应还。",
            "时有吹箫客，月明来故山。",
            "（同前。",
            "）（〖1〗《洞霄图志》卷四《古迹门·升天坛》条：「旧志云：在大涤山中峰之上，又名法象坛。",
            "上应天而圆，下应地而方，中应《易》卦而八角。",
            "许远游真君精研洞典，登其上而仙去，时天降白鹿下迎，故中峰名白鹿山。",
            "今山顶界松内数丈之地，草木弗植，是其遗址也。",
            "」）。"
        ],
        "notes": "",
        "id": "fdcd6e0b0012237e43b9cd43bef6b614"
    },
    {
        "author": "白元鉴",
        "dynasty": "唐",
        "type": "诗",
        "rhythmic": "",
        "title": "驯虎岩",
        "preface": "",
        "paragraphs": [
            "外身道不远，异类自能驯。",
            "尚有相亲兽，应无可弃人。",
            "溪边同饮水，林下共栖真。",
            "寂寂空岩畔，千秋迹已陈。",
            "（同前。",
            "）（〖1〗《洞霄图志》卷四《古迹门·伏虎岩》条：「伏虎岩，在宫山西南峻壁间，若环堵之室。",
            "南有路，自上而下，复陟厓磴，方至其所。",
            "藤萝深密，怪禽昼啼，非有道之士，不可处也。",
            "昔郭真君伏虎于此。",
            "按《晋书》云：『葛洪何幼道偕访之，目击而已，各无所言，引啸而退。",
            "』唐吴天师爱其遗迹，每游忘返，题诗岩上，今岁久昏剥，云：『郭生在童穉，已得方外心。",
            "绝迹遗世务，栖真入长林。",
            "元和感异类，猛兽怀德音。",
            "不忆固无情，斯言微且深。",
            "』末句盖引真君与温峤问答语。",
            "」）。"
        ],
        "notes": "",
        "id": "3bdd659a991833fe2d561881005fce30"
    },
    {
        "author": "白元鉴",
        "dynasty": "唐",
        "type": "诗",
        "rhythmic": "",
        "title": "石门",
        "preface": "",
        "paragraphs": [
            "灵关非世力，造化创元功。",
            "屈曲穿丹壑，峥嵘倚碧空。",
            "烟萝常蔽日，松竹自吟风。",
            "除却幽人到，尘凡路不通。",
            "（同前。",
            "）。"
        ],
        "notes": "",
        "id": "13c8d343e2593351b26a789cc2dd1ed8"
    },
    {
        "author": "白元鉴",
        "dynasty": "唐",
        "type": "诗",
        "rhythmic": "",
        "title": "药圃",
        "preface": "",
        "paragraphs": [
            "仙翁曾播植，琼圃尚敷荣。",
            "春日祥光满，秋风瑞实成。",
            "黄精宜益寿，萱草足忘情。",
            "候采灵芝服，还应羽翼生。",
            "（同前。",
            "）（〖1〗《洞霄图志》卷四《古迹门·药圃》条：「药圃，在来贤岩宜霜亭下，夏侯天师种药于此。",
            "芝畦校坞，百药之植，靡所不有。",
            "常施药于廛市，随缘深浅而与之。",
            "一日，樵者闻圃内有物大噑，隔篱窥见天师，策鞭乘一兽，似虎非虎，行疾如风，入东山而去。",
            "今四山产药草六十余种，圃迹犹存。",
            "」）。"
        ],
        "notes": "",
        "id": "57864035eedf257e45ed3ae83aa83e3f"
    },
    {
        "author": "白元鉴",
        "dynasty": "唐",
        "type": "诗",
        "rhythmic": "",
        "title": "抚掌泉",
        "preface": "",
        "paragraphs": [
            "直下碧千寻，蛟龙此隐身。",
            "无心能应物，拍手涌如神。",
            "夜镜涵星斗，春杯荐藻苹。",
            "终年丹灶于此，长给武陵人。",
            "（同前。",
            "）。"
        ],
        "notes": "",
        "id": "5cb8f2fdcba8548e89c9cb3359b7b84d"
    },
    {
        "author": "白元鉴",
        "dynasty": "唐",
        "type": "诗",
        "rhythmic": "",
        "title": "讲堂",
        "preface": "",
        "paragraphs": [
            "高踪谁可继，一室四无隣。",
            "听法空云水，成功集鬼神。",
            "烟霞生户牖，泉石障埃尘。",
            "越国今何在？空悲行路人。",
            "（同前。",
            "）（〖1〗《洞霄图志》卷四《古迹门·叶天师讲堂》条：「旧志载在山门外，天师役鬼神所建，制度宏巧，绝不类常工。",
            "开元中，天师讲《道德》、《度人》诸经于此，有仙花灵鹤，自天而下。",
            "吴越高士，辐辏听法，咸有所焐，愿居弟子列者三百余人。",
            "惟语以济恤孤贫，感愧覆载，忠孝君亲，重人性命，净身心，绝奢侈，即为道之根绪也。",
            "荐经兵火，遗迹不存，今移宫中为演教堂。",
            "」）。"
        ],
        "notes": "",
        "id": "89497b41b932b3b1795b753d3b194f77"
    },
    {
        "author": "白元鉴",
        "dynasty": "唐",
        "type": "诗",
        "rhythmic": "",
        "title": "书楼",
        "preface": "",
        "paragraphs": [
            "业成人已去，陈迹自依然。",
            "灶有残丹火，窗遗溢宝篇。",
            "怀贤惊异世，抚事感流年。",
            "早述《南华》理，遽应返化仙。",
            "（同前。",
            "）（〖1〗《洞霄图志》卷四《古迹门·书楼》条：「一名垂象楼，暨天师所居。",
            "天师少好经史，著述不辍，其中卷秩，委积左右。",
            "……白元鉴有诗。",
            "其址亦在今道院内，为精思流派。",
            "」）。"
        ],
        "notes": "",
        "id": "1bb73788949c920b07a5b8881a70debc"
    },
    {
        "author": "白元鉴",
        "dynasty": "唐",
        "type": "诗",
        "rhythmic": "",
        "title": "瀑布",
        "preface": "",
        "paragraphs": [
            "飞瀑下幽壑，令人梦寐清。",
            "秋山匹练净，寒谷万珠明。",
            "映日添霞色，迎风作雨声。",
            "潺湲听莫厌，时得涤幽情。",
            "（同前。",
            "）。"
        ],
        "notes": "",
        "id": "fec0b1a3942ae9ba5fad347ea9563579"
    },
    {
        "author": "白元鉴",
        "dynasty": "唐",
        "type": "诗",
        "rhythmic": "",
        "title": "新池",
        "preface": "",
        "paragraphs": [
            "何人凿碧沼，待我照衰容。",
            "洗药余香在，开函古镜空。",
            "心闲闻细溜，波静卧乔松。",
            "欲问仙源路，无由见落红。",
            "（同前。",
            "）（〖1〗《洞霄图志》卷五《人物门·唐高道白威仪先生》条：「白元鉴，佚名其字，西川成都府人。",
            "高祖君敏，武德功臣。",
            "父洪演，高蹈不袭封，娶申屠氏，生一子，即先生也。",
            "玄宗幸蜀时，为威仪道士，住上皇观。",
            "志在绝俗，逍遥遐举，周览山川，访前贤高蹈之躅，得余杭天柱观，止焉，四十年矣。",
            "元和十二载八月解化，瘗于天柱山大涤洞东北。",
            "尝有《山中十咏》。",
            "赞曰：有志绝俗，白公威仪。",
            "自蜀来南，名山栖迟。",
            "元酒味淡，大音声希。",
            "积四十年，无人见知。",
            "山中遗老，传诵十诗。",
            "适兴而已，不矜能之。",
            "」〖《知不足丛书本》〗）。"
        ],
        "notes": "",
        "id": "60d7f74b37a603aa88aff7eba196199d"
    },
    {
        "author": "白元鉴",
        "dynasty": "唐",
        "type": "诗",
        "rhythmic": "",
        "title": "大涤山（题拟）",
        "preface": "",
        "paragraphs": [
            "天坛绝顶山，髣髴翠微间。",
            "迹久苔纹碎，云根古木闲。",
            "丹成人已去，鹤驾未曾还。",
            "犹有箫吹响，时时下旧山。",
            "（见《咸淳临安志》卷二四）（按：《全唐诗补逸》卷十八据《洞霄诗集》收《天坛》，为此诗之别本，然四十字中有二十八字不同，今重录。",
            "《咸淳临安志》收《大涤洞》一首，首三句与《全唐诗补逸》不同，录如次：「灵山实秀德，仙圣杳难亲。",
            "水溜空岩石，……」余同，不录。",
            "）。"
        ],
        "notes": "",
        "id": "7e3c784f0dd8c9a6262f845ac24f3968"
    },
    {
        "author": "白元鉴",
        "dynasty": "唐",
        "type": "诗",
        "rhythmic": "",
        "title": "法堂",
        "preface": "",
        "paragraphs": [
            "高踪遗可继，虚室即流尘。",
            "越国曾封邑，蓬莱早会真。",
            "余风生户牖，残影照江滨。",
            "化鹤年犹远，空悲云水亲。",
            "（影印本《诗渊》第三册第一五六九页）。"
        ],
        "notes": "",
        "id": "dd7425990732261db6d45bae610ffbb1"
    },
    {
        "author": "白元鉴",
        "dynasty": "唐",
        "type": "诗",
        "rhythmic": "",
        "title": "新池",
        "preface": "",
        "paragraphs": [
            "昔尝游胜境，今喜尽幽踪。",
            "丹满镜潭色，云疏锦碛容。",
            "响中闻细溜，波里见乔松。",
            "唯广花源赏，人间不可逢。",
            "（同前第二〇四三页）。"
        ],
        "notes": "",
        "id": "4059ff1adf91e58747d4b0f1e0848af0"
    },
    {
        "author": "白元鉴",
        "dynasty": "唐",
        "type": "诗",
        "rhythmic": "",
        "title": "瀑布",
        "preface": "",
        "paragraphs": [
            "太极生柔德，雄姿不可名。",
            "凌空虹永挂，泻涧布长成。",
            "映日添霞色，当风振浪声。",
            "潺潺云水下，已得涤幽情。",
            "（同前第二一八〇页）（按：《全唐诗补逸》卷十八收白诗，有《讲堂》、《瀑布》、《新池》诸诗，但内容均不同。",
            "）。"
        ],
        "notes": "",
        "id": "5ebe4cc348f9568be86dc025ac1c1781"
    },
    {
        "author": "白元鉴",
        "dynasty": "宋",
        "type": "诗",
        "rhythmic": "",
        "title": "大涤山",
        "preface": "",
        "paragraphs": [
            "天坛绝顶山，仿佛翠微间。",
            "迹久苔纹碎，云根古木闲。",
            "丹成人已去，鹤驾未曾还。",
            "犹有箫吹响，时时下旧山。"
        ],
        "notes": "",
        "id": "f62b9e124872046bd85f0f5856b15fb5"
    },
    {
        "author": "白元鉴",
        "dynasty": "宋",
        "type": "诗",
        "rhythmic": "",
        "title": "大涤洞",
        "preface": "",
        "paragraphs": [
            "灵山实秀德，仙圣杳难亲。",
            "水溜空沿石，云扃不见人。",
            "川原世上异，日月洞中春。",
            "欲出虚无境，应修有待身。"
        ],
        "notes": "",
        "id": "621ae8483a808e293936bb716a5db795"
    }
]