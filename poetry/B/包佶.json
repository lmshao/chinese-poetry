[
    {
        "author": "包佶",
        "dynasty": "唐",
        "type": "诗",
        "rhythmic": "",
        "title": "祀风师乐章 迎神",
        "preface": "",
        "paragraphs": [
            "太皞御气，句芒肇功。",
            "苍龙青旗，爰候祥风。",
            "律以和应，神以感通。",
            "鼎俎修蚃，时惟礼崇。"
        ],
        "notes": "",
        "id": "d82c0ae657f2a9a0059405a4312b3c9f"
    },
    {
        "author": "包佶",
        "dynasty": "唐",
        "type": "诗",
        "rhythmic": "",
        "title": "祀风师乐章 奠币登歌",
        "preface": "",
        "paragraphs": [
            "旨酒告洁，青苹应候。",
            "礼陈瑶币，乐献金奏。",
            "弹弦自昔，解冻惟旧。",
            "仰瞻肸蚃，群祥来凑。"
        ],
        "notes": "",
        "id": "fa4d77ad31d314c225a60ab300a844b8"
    },
    {
        "author": "包佶",
        "dynasty": "唐",
        "type": "诗",
        "rhythmic": "",
        "title": "祀风师乐章 迎俎酌献",
        "preface": "",
        "paragraphs": [
            "德盛昭临，迎拜巽方。",
            "爰候发生，式荐馨香。",
            "酌醴具举，工歌再扬。",
            "神歆入律，恩降百祥。"
        ],
        "notes": "",
        "id": "fd2cd75f10f1015f3318b661bdde5fba"
    },
    {
        "author": "包佶",
        "dynasty": "唐",
        "type": "诗",
        "rhythmic": "",
        "title": "祀风师乐章 亚献终献",
        "preface": "",
        "paragraphs": [
            "膋芗备，玉帛陈。",
            "风动物，乐感神。",
            "三献终，百神臻。",
            "草木荣，天下春。"
        ],
        "notes": "",
        "id": "1839afb7f45227c236f5e525cac33274"
    },
    {
        "author": "包佶",
        "dynasty": "唐",
        "type": "诗",
        "rhythmic": "",
        "title": "祀风师乐章 送神",
        "preface": "",
        "paragraphs": [
            "微穆敷华能应节，飘扬发彩宜行庆。",
            "送迎灵驾神心飨，跪拜灵坛礼容盛。",
            "气和草木发萌芽，德畅禽鱼遂翔泳。",
            "永望翠盖逐流云，自兹率土调春令。"
        ],
        "notes": "",
        "id": "93fd14346f3efe201b58ec3602007ed2"
    },
    {
        "author": "包佶",
        "dynasty": "唐",
        "type": "诗",
        "rhythmic": "",
        "title": "祀雨师乐章 迎神",
        "preface": "",
        "paragraphs": [
            "陟降左右，诚达幽圆。",
            "作解之功，乐惟有年。",
            "云𫐌戾止，洒雾飘烟。",
            "惟馨展礼，爰列豆笾。"
        ],
        "notes": "",
        "id": "698bdf6ed63cc244a512e714de076c30"
    },
    {
        "author": "包佶",
        "dynasty": "唐",
        "type": "诗",
        "rhythmic": "",
        "title": "祀雨师乐章 奠币登歌",
        "preface": "",
        "paragraphs": [
            "岁正朱明，礼布玄制。",
            "惟乐能感，与神合契。",
            "阴雾离披，灵驭摇裔。",
            "膏泽之庆，期于稔岁。"
        ],
        "notes": "",
        "id": "501c4d7792f497d62bc6c9afba6c85e0"
    },
    {
        "author": "包佶",
        "dynasty": "唐",
        "type": "诗",
        "rhythmic": "",
        "title": "祀雨师乐章 迎俎酌献",
        "preface": "",
        "paragraphs": [
            "阳开幽蛰，躬奉郁鬯。",
            "礼备节应，震来灵降。",
            "动植求声，飞沈允望。",
            "时康气茂，惟神之贶。"
        ],
        "notes": "",
        "id": "b6389a4f7b255401ab0fce1c523a8b6c"
    },
    {
        "author": "包佶",
        "dynasty": "唐",
        "type": "诗",
        "rhythmic": "",
        "title": "祀雨师乐章 亚献终献",
        "preface": "",
        "paragraphs": [
            "奠既备，献将终。",
            "神行令，瑞飞空。",
            "迎干德，祈岁功。",
            "乘烟燎，俨从风。"
        ],
        "notes": "",
        "id": "97257f496b3477b2616c1dcefde7075b"
    },
    {
        "author": "包佶",
        "dynasty": "唐",
        "type": "诗",
        "rhythmic": "",
        "title": "祀雨师乐章 送神",
        "preface": "",
        "paragraphs": [
            "整驾升车望寥廓，垂阴荐祉荡昏氛。",
            "飨时灵贶僾如在，乐罢余声遥可闻。",
            "饮福陈诚礼容备，撤俎终献曙光分。",
            "跪拜临坛结空想，年年应节候油云。"
        ],
        "notes": "",
        "id": "09817a063295d24a5d8d1167dd8f338b"
    },
    {
        "author": "包佶",
        "dynasty": "唐",
        "type": "诗",
        "rhythmic": "",
        "title": "答窦援遗卧病见寄",
        "preface": "",
        "paragraphs": [
            "今春扶病移沧海，几度承恩对白花。",
            "送客屡闻帘外鹊，销愁已辨酒中虵。",
            "瓶开枸杞悬泉水，鼎炼芙蓉伏火砂。",
            "误入尘埃牵吏役，羞将簿领到君家。"
        ],
        "notes": "",
        "id": "9da6e312daa8514a41348add9ab20266"
    },
    {
        "author": "包佶",
        "dynasty": "唐",
        "type": "诗",
        "rhythmic": "",
        "title": "对酒赠故人",
        "preface": "",
        "paragraphs": [
            "扶起离披菊，霜轻喜重开。",
            "醉中惊老去，笑里觉愁来。",
            "月送人无尽，风吹浪不回。",
            "感时将有寄，诗思涩难裁。"
        ],
        "notes": "",
        "id": "bb394f3bcd7ca85692c38124e64a5d40"
    },
    {
        "author": "包佶",
        "dynasty": "唐",
        "type": "诗",
        "rhythmic": "",
        "title": "同李吏部伏日口号呈元庶子路中丞",
        "preface": "",
        "paragraphs": [
            "火炎逢六月，金伏过三庚。",
            "几度衣裳汗，谁家枕簟清。",
            "颁冰无下位，裁扇有高名。",
            "吏部还开瓮，殷勤二客情。"
        ],
        "notes": "",
        "id": "afb6b5d53ba2e6dce32d52116796c054"
    },
    {
        "author": "包佶",
        "dynasty": "唐",
        "type": "诗",
        "rhythmic": "",
        "title": "岭下卧疾寄刘长卿员外",
        "preface": "",
        "paragraphs": [
            "唯有贫兼病，能令亲爱疎。",
            "岁时供放逐，身世付空虚。",
            "胫弱秋添絮，头风晓废梳。",
            "波澜喧众口，藜藿静吾庐。",
            "丧马思开卦，占鸮嬾发书。",
            "十年江海隔，离恨子知予。"
        ],
        "notes": "",
        "id": "fce126e074f1273e9d3fd4fa40172d37"
    },
    {
        "author": "包佶",
        "dynasty": "唐",
        "type": "诗",
        "rhythmic": "",
        "title": "戏题诸判官厅壁",
        "preface": "",
        "paragraphs": [
            "六十老翁无所取，二三君子不相遗。",
            "愿留今日交欢意，直到隳官谢病时。"
        ],
        "notes": "",
        "id": "3a8f39f91b3ba0fb1e7d738de065adda"
    },
    {
        "author": "包佶",
        "dynasty": "唐",
        "type": "诗",
        "rhythmic": "",
        "title": "酬兵部李侍郎晚过东厅之作",
        "preface": "",
        "paragraphs": [
            "酒礼慙先祭，刑书已旷官。",
            "诏驰黄纸速，身在绛纱安。",
            "圣位登堂静，生徒跪席寒。",
            "庭槐暂摇落，幸为入春看。"
        ],
        "notes": "",
        "id": "a7edbbf35e098ba833d778e411eee585"
    },
    {
        "author": "包佶",
        "dynasty": "唐",
        "type": "诗",
        "rhythmic": "",
        "title": "昭德皇后挽歌词",
        "preface": "",
        "paragraphs": [
            "西汜驰晖过，东园别路长。",
            "岁华唯陇柏，春事罢公桑。",
            "龟兆开泉户，禽巢闭画梁。",
            "更闻哀礼过，明诏制心丧。"
        ],
        "notes": "",
        "id": "1436032520ea94db93815161009b7223"
    },
    {
        "author": "包佶",
        "dynasty": "唐",
        "type": "诗",
        "rhythmic": "",
        "title": "秋日过徐氏园林",
        "preface": "",
        "paragraphs": [
            "回塘分越水，古树积吴烟。",
            "扫竹催铺席，垂萝待系船。",
            "鸟窥新罅栗，龟上半攲莲。",
            "屡入忘归地，长嗟俗事牵。"
        ],
        "notes": "",
        "id": "77ac930e7ea7a18699367bf91b836386"
    },
    {
        "author": "包佶",
        "dynasty": "唐",
        "type": "诗",
        "rhythmic": "",
        "title": "双山过信公所居",
        "preface": "",
        "paragraphs": [
            "遥礼前朝塔，微闻后夜钟。",
            "人间第四祖，云里一双峰。",
            "积雨封苔径，多年亚石松。",
            "传心不传法，谁可继高踪。"
        ],
        "notes": "",
        "id": "4547075a5952c2634c853f1299be3d7f"
    },
    {
        "author": "包佶",
        "dynasty": "唐",
        "type": "诗",
        "rhythmic": "",
        "title": "尚书宗兄使过诗以奉献",
        "preface": "",
        "paragraphs": [
            "洛下交亲满，归闲意有余。",
            "翻嫌旧坐宅，却驾所悬车。",
            "腹饱山僧供，头轻侍婢梳。",
            "上官唯揖让，半禄代耕鉏。",
            "雨散三秋别，风传一字书。",
            "胜游如可继，还欲并园庐。"
        ],
        "notes": "",
        "id": "c0398319666d5b5d991e3a8ec17c36df"
    },
    {
        "author": "包佶",
        "dynasty": "唐",
        "type": "诗",
        "rhythmic": "",
        "title": "抱疾谢李吏部赠诃黎勒叶",
        "preface": "",
        "paragraphs": [
            "一叶生西徼，赍来上海查。",
            "岁时经水府，根本别天涯。",
            "方士真难见，商胡辄自夸。",
            "此香同异域，看色胜仙家。",
            "茗饮暂调气，梧丸喜伐邪。",
            "幸蒙祛老疾，深愿驻韶华。"
        ],
        "notes": "",
        "id": "d1d44f336545e498ffc810871a45a05c"
    },
    {
        "author": "包佶",
        "dynasty": "唐",
        "type": "诗",
        "rhythmic": "",
        "title": "奉和柳相公中书言怀",
        "preface": "",
        "paragraphs": [
            "运筹时所贵，前席礼偏深。",
            "羸驾归贫宅，攲冠出禁林。",
            "凤巢方得地，牛喘最关心。",
            "雅望期三入，东山未可寻。"
        ],
        "notes": "",
        "id": "856ed4c96510fc002b536be7a672c9ac"
    },
    {
        "author": "包佶",
        "dynasty": "唐",
        "type": "诗",
        "rhythmic": "",
        "title": "客自江南话过亡友朱司议故宅",
        "preface": "",
        "paragraphs": [
            "交臂多相共，风流忆此人。",
            "海翻移里巷，书蠹积埃尘。",
            "奉佛栖禅久，辞官上疏频。",
            "故来分半宅，惟是旧交亲。"
        ],
        "notes": "",
        "id": "534281a3020cf614ad36425e3f523240"
    },
    {
        "author": "包佶",
        "dynasty": "唐",
        "type": "诗",
        "rhythmic": "",
        "title": "酬于侍郎湖南见寄十四韵",
        "preface": "",
        "paragraphs": [
            "桂岭千崖断，湘流一派通。",
            "长沙今贾傅，东海旧于公。",
            "章甫经殊俗，离骚继雅风。",
            "金闺文作字，玉匣气成虹。",
            "翰墨时招侣，丹青夙在公。",
            "主恩留左掖，人望积南宫。",
            "巧拙循名异，浮沈顾位同。",
            "九迁归上略，三已契愚衷。",
            "责谢庭中吏，悲宽塞上翁。",
            "楚材欣有适，燕石愧无功。",
            "山晓重岚外，林春苦雾中。",
            "雪花翻海鹤，波影倒江枫。",
            "去札频逢信，回帆早挂空。",
            "避贤方有日，非敢爱微躬。"
        ],
        "notes": "",
        "id": "6549aaae84082354e13ab67c1c577a32"
    },
    {
        "author": "包佶",
        "dynasty": "唐",
        "type": "诗",
        "rhythmic": "",
        "title": "朝拜元陵",
        "preface": "",
        "paragraphs": [
            "宫前石马对中峰，云里金铺闭几重。",
            "不见露盘迎晓日，唯闻木斧扣寒松。"
        ],
        "notes": "",
        "id": "eafc6dcabe1ecf8a287e086238dbf0dc"
    },
    {
        "author": "包佶",
        "dynasty": "唐",
        "type": "诗",
        "rhythmic": "",
        "title": "发襄阳后却寄公安人",
        "preface": "",
        "paragraphs": [
            "挥泪送回人，将书报所亲。",
            "晚年多疾病，中路有风尘。",
            "王粲频征楚，君恩许入秦。",
            "还同星火去，马上别江春。"
        ],
        "notes": "",
        "id": "d377ad34d664e0b8148297609233a2bf"
    },
    {
        "author": "包佶",
        "dynasty": "唐",
        "type": "诗",
        "rhythmic": "",
        "title": "立春后休沐",
        "preface": "",
        "paragraphs": [
            "心与青春背，新年亦掩扉。",
            "渐穷无相学，惟避不材讥。",
            "积病攻难愈，衔恩报转微。",
            "定知书课日，优诏许辞归。"
        ],
        "notes": "",
        "id": "22696e98457c6910c745a6749f103726"
    },
    {
        "author": "包佶",
        "dynasty": "唐",
        "type": "诗",
        "rhythmic": "",
        "title": "宿庐山赠白鹤观刘尊师",
        "preface": "",
        "paragraphs": [
            "苍苍五老雾中坛，杳杳三山洞里官。",
            "手护昆仑象牙简，心推霹雳枣枝盘。",
            "春飞雪粉如毫润，晓漱琼膏冰齿寒。",
            "渐恨流年筋力少，惟思露冕事星冠。"
        ],
        "notes": "",
        "id": "6252a1e8ace95974ad1c0d85b88dca87"
    },
    {
        "author": "包佶",
        "dynasty": "唐",
        "type": "诗",
        "rhythmic": "",
        "title": "观壁卢九想图",
        "preface": "",
        "paragraphs": [
            "一世荣枯无异同，百年哀乐又归空。",
            "夜阑鸟鹊相争处，林下真僧在定中。"
        ],
        "notes": "",
        "id": "662ac9871846ad4326e62cc6f2e362a4"
    },
    {
        "author": "包佶",
        "dynasty": "唐",
        "type": "诗",
        "rhythmic": "",
        "title": "送日本国聘贺使晁巨卿东归",
        "preface": "",
        "paragraphs": [
            "上才生下国，东海是西邻。",
            "九译蕃君使，千年圣主臣。",
            "野情偏得礼，木性本含真。",
            "锦帆乘风转，金装照地新。",
            "孤城开蜃阁，晓日上朱轮。",
            "早识来朝岁，涂山玉帛均。"
        ],
        "notes": "",
        "id": "285bd06c2222ed5e12d551f0e4789e19"
    },
    {
        "author": "包佶",
        "dynasty": "唐",
        "type": "诗",
        "rhythmic": "",
        "title": "顾著作宅赋诗",
        "preface": "",
        "paragraphs": [
            "几年江海烟霞，乘醉一到京华。",
            "已觉不嫌羊酪，谁能长守兔罝。",
            "脱巾偏招相国，逢竹便认吾家。",
            "各在芸台阁里，烦君日日登车。"
        ],
        "notes": "",
        "id": "e0952610f1f949f3a38856d181f371c0"
    },
    {
        "author": "包佶",
        "dynasty": "唐",
        "type": "诗",
        "rhythmic": "",
        "title": "近获风痺之疾题寄所怀",
        "preface": "",
        "paragraphs": [
            "病夫将已矣，无可答君恩。",
            "衾枕同羇客，图书委外孙。",
            "久来从吏道，常欲奉空门。",
            "疾走机先息，攲行力渐烦。",
            "无医能却老，有变是游魂。",
            "鸟宿还依伴，蓬飘莫问根。",
            "寓形齐指马，观境制心猨。",
            "唯借南荣地，清晨暂负喧。"
        ],
        "notes": "",
        "id": "e5990daa2c98ad5f259ef06aaaf4c62d"
    },
    {
        "author": "包佶",
        "dynasty": "唐",
        "type": "诗",
        "rhythmic": "",
        "title": "奉和常阁老晚秋集贤院即事寄赠徐薛二侍郎",
        "preface": "",
        "paragraphs": [
            "秘殿掖垣西，书楼苑树齐。",
            "秋烟凝缥帙，晓色上璇题。",
            "门接承明近，池连太液低。",
            "疎钟文马驻，繁叶彩禽栖。",
            "职美纶江綍，荣深组及珪。",
            "九霄偏眷顾，三事早提携。",
            "对案临青玉，窥书捧紫泥。",
            "始欢新遇重，还惜旧游暌。",
            "左宦登吴岫，分家渡越溪。",
            "赋中频叹𫛳，卜处几听鸡。",
            "望阙应多恋，临津不用迷。",
            "柏梁思和曲，朝夕候金闺。"
        ],
        "notes": "",
        "id": "9f2149a289bf063b6e1f127be434939b"
    },
    {
        "author": "包佶",
        "dynasty": "唐",
        "type": "诗",
        "rhythmic": "",
        "title": "酬顾况见寄",
        "preface": "",
        "paragraphs": [
            "于越城边枫叶高，楚人书里寄离骚。",
            "寒江㶉𫛶思俦侣，岁岁临流刷羽毛。"
        ],
        "notes": "",
        "id": "ff8266c7a4af44dfd774deeba9ef7eb5"
    },
    {
        "author": "包佶",
        "dynasty": "唐",
        "type": "诗",
        "rhythmic": "",
        "title": "岁日作",
        "preface": "",
        "paragraphs": [
            "更劳今日春风至，枯树无枝可寄花。",
            "览镜唯看飘乱发，临风谁为驻浮槎。"
        ],
        "notes": "",
        "id": "130a55f7b05e5241e71349ef7874f325"
    },
    {
        "author": "包佶",
        "dynasty": "唐",
        "type": "诗",
        "rhythmic": "",
        "title": "元日观百僚朝会",
        "preface": "",
        "paragraphs": [
            "万国贺唐尧，清晨会百僚。",
            "花冠萧相府，绣服霍嫖姚。",
            "寿色凝丹槛，欢声彻九霄。",
            "御𬬻分兽炭，仙管弄云韶。",
            "日照金觞动，风吹玉佩摇。",
            "都城献赋者，不得共趋朝。"
        ],
        "notes": "",
        "id": "31d579533abfefc7f3bc8552a1af4391"
    },
    {
        "author": "包佶",
        "dynasty": "唐",
        "type": "诗",
        "rhythmic": "",
        "title": "再过金陵",
        "preface": "",
        "paragraphs": [
            "玉树歌终王气收，鴈行高送石城秋。",
            "江山不管兴亡事，一任斜阳伴客愁。"
        ],
        "notes": "",
        "id": "1f846d798be5fd6e5582aa9d136ee849"
    },
    {
        "author": "包佶",
        "dynasty": "唐",
        "type": "诗",
        "rhythmic": "",
        "title": "寄杨侍御",
        "preface": "",
        "paragraphs": [
            "一官何幸得同时，十载无媒独见遗。",
            "今日不论腰下组，请君看取鬓边丝。"
        ],
        "notes": "",
        "id": "66ff6eb985eaf1f236a215be8fab4e5d"
    },
    {
        "author": "包佶",
        "dynasty": "唐",
        "type": "诗",
        "rhythmic": "",
        "title": "翻经台",
        "preface": "",
        "paragraphs": [
            "野蔓高台下，前朝记不诬。",
            "金文翻古偈，汉字变胡书。",
            "彩缐风飘断，缃缣火烬余。",
            "破云开白日，穿水照芙蕖。",
            "科斗频更改，庵园几遍锄。",
            "真门兼逸韵，两欲慕相如。",
            "（见《永乐大典》卷二六○三「七皆」「台」迈「翻经台」条〖三函三十册〗。",
            "复见同书卷六六九九「十八阳」「江」字〖七函六十四册〗。",
            "）（见《吉石庵丛书》影印日本存古抄本北宋陈舜俞《庐山记》卷四。",
            "）。"
        ],
        "notes": "",
        "id": "dc8c2dbc35a778a14fd7c8730e472f96"
    }
]