[
    {
        "author": "鲍溶",
        "dynasty": "唐",
        "type": "诗",
        "rhythmic": "",
        "title": "相和歌辞 苦战远征人",
        "preface": "",
        "paragraphs": [
            "征人歌古曲，携手上河梁。",
            "李陵死别处，杳杳玄冥乡。",
            "忆昔从此路，连年征鬼方。",
            "久行迷汉历，三洗氊衣裳。",
            "百战身且在，微功信难忘。",
            "远承云台议，非势孰敢当。",
            "落日吊李广，白身过河阳。",
            "闲弓失月影，劳劒无龙光。",
            "去日始束发，今来发成霜。",
            "虚名乃闲事，生见父母乡。",
            "掩抑大风歌，裴回少年场。",
            "诚哉古人言，鸟尽良弓藏。"
        ],
        "notes": "",
        "id": "941dfd61016cb2c3c726fd26fc1bed9e"
    },
    {
        "author": "鲍溶",
        "dynasty": "唐",
        "type": "诗",
        "rhythmic": "",
        "title": "相和歌辞 怨诗",
        "preface": "",
        "paragraphs": [
            "女萝寄松柏，绿蔓花緜緜。",
            "三五定君婚，结发早移天。",
            "肃肃羊雁礼，泠泠琴瑟篇。",
            "恭承采蘩祀，敢效同居贤。",
            "皎日不留景，良时如逝川。",
            "秋心还遗爱，春貌无归妍。",
            "翠袖洗朱粉，碧阶对绮钱。",
            "新人易如玉，废瑟难为弦。",
            "寄羡蕣华木，荣名香阁前。",
            "岂无摇落苦，贵与根蒂连。",
            "希君旧光景，照妾薄暮年。"
        ],
        "notes": "",
        "id": "244a936f9dd6b488fc29b21a860af540"
    },
    {
        "author": "鲍溶",
        "dynasty": "唐",
        "type": "诗",
        "rhythmic": "",
        "title": "相和歌辞 采莲曲二首 一",
        "preface": "",
        "paragraphs": [
            "弄舟朅来南塘水，荷叶映身摘莲子。",
            "暑衣清净鸳鸯喜，作浪舞花惊不起。",
            "殷勤护惜纤纤指，水菱初熟多新刺。"
        ],
        "notes": "",
        "id": "91158cd6d8a3cb112e8e4a16b2a8610d"
    },
    {
        "author": "鲍溶",
        "dynasty": "唐",
        "type": "诗",
        "rhythmic": "",
        "title": "相和歌辞 采莲曲二首 二",
        "preface": "",
        "paragraphs": [
            "采莲朅来水无风，莲潭如镜松如龙。",
            "夏衫短袖交斜红，艳歌笑鬬新芙蓉，戏鱼住听莲花东。"
        ],
        "notes": "",
        "id": "d44b01b19665a9a1b2fef5ed4ace3146"
    },
    {
        "author": "鲍溶",
        "dynasty": "唐",
        "type": "诗",
        "rhythmic": "",
        "title": "琴曲歌辞 湘妃列女操",
        "preface": "",
        "paragraphs": [
            "有虞夫人哭虞后，淑女何事又伤离。",
            "竹上泪迹生不尽，寄哀云和五十丝。",
            "云和经奏钧天曲，乍听宝琴遥嗣续。",
            "三湘测测流急绿，秋夜露寒蜀帝飞。",
            "枫林月斜楚臣宿，更疑川宫日黄昏。",
            "暗携女手殷勤言，环佩玲珑有无间。",
            "终疑既远双悄悄，苍梧旧云岂难召。",
            "老猨心寒不可啸，目眄眄兮意蹉跎。"
        ],
        "notes": "",
        "id": "f9af1e2347c75991269c8d084bf6bb53"
    },
    {
        "author": "鲍溶",
        "dynasty": "唐",
        "type": "诗",
        "rhythmic": "",
        "title": "琴曲歌辞  秋思二首 一",
        "preface": "",
        "paragraphs": [
            "胡风吹雁翼，远别无人乡。",
            "君近鴈来处，几回断君肠。",
            "昔奉千日书，抚心怨星霜。",
            "无书又千日，世路重茫茫。",
            "燕国有佳丽，蛾眉富春光。",
            "自然君归晚，花落君空堂。",
            "君其若不然，岁晚双鸳鸯。",
            "顾兔蚀残月，幽光不如星。",
            "女儿晚事夫，颜色同秋萤。",
            "秋日边马思，武夫不遑宁。",
            "燕歌易水怨，劒舞蛟龙腥。",
            "风折连枝树，水翻无蒂萍。",
            "立身多户门，何必燕山铭。",
            "生世不如鸟，双双比翼翎。"
        ],
        "notes": "",
        "id": "7e6ded2f16c60a47c8fe825614d5baa0"
    },
    {
        "author": "鲍溶",
        "dynasty": "唐",
        "type": "诗",
        "rhythmic": "",
        "title": "琴曲歌辞  秋思二首 二",
        "preface": "",
        "paragraphs": [
            "季秋天地闲，万物生意足。",
            "我忧长于生，安得及草木。",
            "试从古人愿，致酒歌秉烛。",
            "燕赵皆世人，讵能长似玉。",
            "俯怜老期近，仰视日车速。",
            "萧飒御风君，魂梦愿相逐。",
            "百年夜销半，端为垂缨束。"
        ],
        "notes": "",
        "id": "ab050c611ecc0d10beb4e9f40583bd5f"
    },
    {
        "author": "鲍溶",
        "dynasty": "唐",
        "type": "诗",
        "rhythmic": "",
        "title": "杂曲歌辞 悲哉行",
        "preface": "",
        "paragraphs": [
            "促促晨复昏，死生同一源。",
            "贵年不惧老，贱老伤久存。",
            "朗朗哭前歌，绛旌引幽魂。",
            "来为千金子，去卧百草根。",
            "黄土塞生路，悲风送回辕。",
            "金鞍旧良马，四顾不出门。",
            "生结千岁念，荣及百代孙。",
            "黄金买性命，白刃讐一言。",
            "宁知北山上，松柏侵田园。"
        ],
        "notes": "",
        "id": "ce865995d21a2f4da6153353bc50d644"
    },
    {
        "author": "鲍溶",
        "dynasty": "唐",
        "type": "诗",
        "rhythmic": "",
        "title": "杂曲歌辞 羽林行",
        "preface": "",
        "paragraphs": [
            "朝出羽林宫，入参云台议。",
            "独请万里行，不奏和亲事。",
            "君王重年少，深纳开边利。",
            "宝马雕玉鞍，一朝从万骑。",
            "煌煌都门外，祖帐光七贵。",
            "歌钟乐行军，云物惨别地。",
            "箫笳整部曲，幢盖动郊次。",
            "临风亲戚怀，满袖儿女泪。",
            "行行复何赠，长劒报恩字。"
        ],
        "notes": "",
        "id": "0d1e3ead7a4c140beebb73b97dfe04af"
    },
    {
        "author": "鲍溶",
        "dynasty": "唐",
        "type": "诗",
        "rhythmic": "",
        "title": "杂曲歌辞 壮士行",
        "preface": "",
        "paragraphs": [
            "西方太白高，壮士羞病死。",
            "心知报恩处，对酒歌易水。",
            "砂鸿嗥天末，横劒别妻子。",
            "苏武执节归，班超束书起。",
            "山河不足重，重在遇知己。"
        ],
        "notes": "",
        "id": "185e523617b7f0cc91d7673a8016f3df"
    },
    {
        "author": "鲍溶",
        "dynasty": "唐",
        "type": "诗",
        "rhythmic": "",
        "title": "杂曲歌辞 鸣雁行",
        "preface": "",
        "paragraphs": [
            "七月朔方雁心苦，联影翻空落南土。",
            "八月江南阴复晴，浮云绕天难夜行。",
            "羽翼劳痛心虚惊，一声相呼百处鸣。",
            "楚童夜宿烟波侧，沙上布罗连草色。",
            "月暗风悲欲下天，不知何处容栖息？",
            "楚童胡为伤我神，尔不曾作远行人。",
            "江南羽族本不少，宁得网罗此客鸟。"
        ],
        "notes": "",
        "id": "a5abf179efe2fac71f21f01e5ad2a10b"
    },
    {
        "author": "鲍溶",
        "dynasty": "唐",
        "type": "诗",
        "rhythmic": "",
        "title": "杂曲歌辞 行路难",
        "preface": "",
        "paragraphs": [
            "玉堂向夕如无人，丝竹俨然宫商死。",
            "细人何言入君耳？尘生金尊酒如水。",
            "君今不念岁蹉跎，雁天明明凉露多。",
            "华灯青凝久照夜，彩童窈窕虚垂罗。",
            "入宫见妬君不察，莫入此地出风波。"
        ],
        "notes": "",
        "id": "312ef920954e7ef89c5ca773fc2c9248"
    },
    {
        "author": "鲍溶",
        "dynasty": "唐",
        "type": "诗",
        "rhythmic": "",
        "title": "杂曲歌辞 夜寒吟",
        "preface": "",
        "paragraphs": [
            "九衢金吾夜行行，上宫玉漏遥分明。",
            "霜飙乘阴扫地起，旅鸿迷雪绕枕声。",
            "远人归梦既不成，留家惜夜欢心发。",
            "罗幕画堂深皎洁，兰烟对酒客几人。",
            "兽火扬光二三月，细腰楚姬丝竹间。",
            "白纻长袖歌闲闲，岂识苦寒损朱颜。"
        ],
        "notes": "",
        "id": "ded9b4b8a5ed154372bd09bef66240c0"
    },
    {
        "author": "鲍溶",
        "dynasty": "唐",
        "type": "诗",
        "rhythmic": "",
        "title": "杂歌谣辞 李夫人歌",
        "preface": "",
        "paragraphs": [
            "璇闺羽帐华烛陈，方士夜降夫人神。",
            "葳蕤半露芙蓉色，窈窕将期环珮身。",
            "丽如三五月，可望难亲近。",
            "嚬黛含犀竟不言，春思秋怨谁能问。",
            "欲求巧笑如生时，歌尘在空瑟衔丝。",
            "神来未及梦相见，帝比初亡心更悲。",
            "爱之欲其生又死，东流万代无回水。",
            "宫漏丁丁夜向晨，烟销雾散愁方士。"
        ],
        "notes": "",
        "id": "a1cec92f5501c85f559fe09366ddfe3b"
    },
    {
        "author": "鲍溶",
        "dynasty": "唐",
        "type": "诗",
        "rhythmic": "",
        "title": "古意",
        "preface": "",
        "paragraphs": [
            "女萝寄青松，绿蔓花绵绵。",
            "三五定君婚，结发早移天。",
            "肃肃羔鴈礼，泠泠琴瑟篇。",
            "恭承采蘩祀，敢効同车贤。",
            "皎日不留景，良辰如逝川。",
            "愁心忽移爱，花貌无归妍。",
            "翠袖皓珠粉，碧阶封绿钱。",
            "新人易如玉，废瑟难为弦。",
            "寄谢蕣华木，荣君香阁前。",
            "岂无摇落苦，贵与根蒂连。",
            "希君旧光景，照妾薄暮年。"
        ],
        "notes": "",
        "id": "7ad98db39a21ffcf8ff5e31924b61f51"
    },
    {
        "author": "鲍溶",
        "dynasty": "唐",
        "type": "诗",
        "rhythmic": "",
        "title": "萧史图歌",
        "preface": "",
        "paragraphs": [
            "霜绡数幅八月天，彩龙引凤堂堂然。",
            "小载萧僊穆公女，随仙上归玉京去。",
            "仙路迢遥烟几重，女衣清净云三素。",
            "胡髯毵珊云髻光，翠蕤皎洁琼华凉。",
            "露痕烟迹渍红貌，疑别秦宫初断肠。",
            "此天每在西北上，紫霄洞客晓烟望。"
        ],
        "notes": "",
        "id": "1223111eb2f5ae8d40cb9b90fd3ef059"
    },
    {
        "author": "鲍溶",
        "dynasty": "唐",
        "type": "诗",
        "rhythmic": "",
        "title": "会仙歌",
        "preface": "",
        "paragraphs": [
            "轻轻蒙蒙，龙言凤语何从容。",
            "耳有响兮目无踪，杳杳默默。",
            "花张锦织，王[母]初自昆仑来。",
            "茅盈王方平在侧，青毛仙鸟衔锦符。",
            "谨上阿环起居王母书，始知僊事亦多故。",
            "一隔绛河千岁余，详玉字。",
            "多喜气，瑶台明月来堕地。",
            "冠劒低昂蹈舞频，礼容尽若君臣事。",
            "愿言小仙艺，姓名许飞琼。",
            "洞阴玉磬敲天声，乐王[母]，一送玉杯长命酒。",
            "碧花醉，灵扬扬，笑赐二子长生方。",
            "二子未及伸拜谢，苍苍上兮皇皇下。"
        ],
        "notes": "",
        "id": "02f7cbf10136f7fdff2b9b076b77bf27"
    },
    {
        "author": "鲍溶",
        "dynasty": "唐",
        "type": "诗",
        "rhythmic": "",
        "title": "李夫人歌",
        "preface": "",
        "paragraphs": [
            "璇闺羽帐华烛陈，方士夜降夫人神。",
            "葳蕤半露芙蓉色，窈窕将期环珮身。",
            "丽如三五月，可望难亲近。",
            "嚬黛含犀竟不言，春思秋怨谁能问。",
            "欲求巧笑如生时，歌尘在空瑟衔丝。",
            "神来未及梦相见，帝比初亡心更悲。",
            "爱之欲其生又死，东流万代无回水。",
            "宫漏丁丁夜向晨，烟消雾散愁方士。"
        ],
        "notes": "",
        "id": "a1cec92f5501c85f559fe09366ddfe3b"
    },
    {
        "author": "鲍溶",
        "dynasty": "唐",
        "type": "诗",
        "rhythmic": "",
        "title": "水殿采菱歌",
        "preface": "",
        "paragraphs": [
            "宫鸦叫赤光，潮声入宫宫影凉。",
            "火华啼露卷横塘，金堤四合宛柔扬。",
            "美人荷裙芙蓉妆，柔荑萦雾櫂龙航。",
            "采莲一声歌态长，青丝结眼捕鸳鸯。"
        ],
        "notes": "",
        "id": "ca91a3f655eb524be8d9dd5f874ad2ce"
    },
    {
        "author": "鲍溶",
        "dynasty": "唐",
        "type": "诗",
        "rhythmic": "",
        "title": "周先生画洞庭歌",
        "preface": "",
        "paragraphs": [
            "江南客，水为乡，舟为宅，能以笔锋知地脉。",
            "闲分楚水入丹青，不下此堂临洞庭。",
            "水文不浪烟不动，木末棱棱山碧重。",
            "帝子应哀窈窕云，客人似得婵娟梦。",
            "六月火光衣上生，斋心寂听潺湲声。",
            "林冰摇镜水拂簟，尽日独卧秋风清。"
        ],
        "notes": "",
        "id": "6d2ce4f5c78a0d0ad6ae919bf1f25361"
    },
    {
        "author": "鲍溶",
        "dynasty": "唐",
        "type": "诗",
        "rhythmic": "",
        "title": "霓裳羽衣歌",
        "preface": "",
        "paragraphs": [
            "玉烟生窗午轻凝，晨华左耀鲜相凌。",
            "人言天孙机上亲手迹，有时怨别无所惜。",
            "遂令武帝厌云韶，金针天丝缀飘飘。",
            "五声写出心中见，拊石喧金栢梁殿。",
            "此衣春日赐何人，秦女腰肢轻若燕。",
            "香风间旋众彩随，联联珍珠贯长丝。",
            "眼前意是三清客，星宿离离遶身白。",
            "鸾凤有声不见身，出宫入征随伶人。",
            "神仙如月只可望，瑶华池头几惆怅。",
            "乔山一闭曲未终，鼎湖秋惊白头浪。"
        ],
        "notes": "",
        "id": "ca930a5433326094007c8b9b8d32f3a7"
    },
    {
        "author": "鲍溶",
        "dynasty": "唐",
        "type": "诗",
        "rhythmic": "",
        "title": "寓兴",
        "preface": "",
        "paragraphs": [
            "念来若望神，追往如话梦。",
            "梦神不无迹，谁使烦心用。",
            "鲁圣虚泣鳞，楚狂浪歌凤。",
            "那言阮家子，更作穷途恸。"
        ],
        "notes": "",
        "id": "dd67cfd785a2d9adf0beb1209e0253d2"
    },
    {
        "author": "鲍溶",
        "dynasty": "唐",
        "type": "诗",
        "rhythmic": "",
        "title": "游山",
        "preface": "",
        "paragraphs": [
            "白道行深云，云高路弥细。",
            "时时天上客，遗路人间世。",
            "烟花最深处，井臼得空刺。",
            "天寒鹤巢林，石长泉脉闭。",
            "神化万灵集，心期一朝契。",
            "不见金板书，谁知阮家裔。",
            "终期太古人，问取松柏岁。"
        ],
        "notes": "",
        "id": "c1b2af20c5fa06d0ed1f69c7e33178c2"
    },
    {
        "author": "鲍溶",
        "dynasty": "唐",
        "type": "诗",
        "rhythmic": "",
        "title": "隋宫",
        "preface": "",
        "paragraphs": [
            "御街多行客，行客悲春风。",
            "楚老几代人，种田炀帝宫。",
            "零落池台势，高低禾黍中。"
        ],
        "notes": "",
        "id": "5374a50135c1717a88501acb15f5258c"
    },
    {
        "author": "鲍溶",
        "dynasty": "唐",
        "type": "诗",
        "rhythmic": "",
        "title": "怀仙二首 一",
        "preface": "",
        "paragraphs": [
            "昆仑九层台，台上宫城峻。",
            "西母持地图，东来献虞舜。",
            "虞宫礼成后，回驾仙风顺。",
            "十二楼上人，笙歌沸天引。",
            "裴回扶桑路，白日生离恨。",
            "青鸟更不来，麻姑断书信。",
            "乃知东海水，清浅谁能问。"
        ],
        "notes": "",
        "id": "c034c8493065c497583c1159909a0c52"
    },
    {
        "author": "鲍溶",
        "dynasty": "唐",
        "type": "诗",
        "rhythmic": "",
        "title": "怀仙二首 二",
        "preface": "",
        "paragraphs": [
            "阆峰绮阁几千丈，瑶水西流十二城。",
            "曾见周灵王太子，碧桃花下自吹笙。"
        ],
        "notes": "",
        "id": "6b7ad017887aa053bfb473dcf1671b04"
    },
    {
        "author": "鲍溶",
        "dynasty": "唐",
        "type": "诗",
        "rhythmic": "",
        "title": "怀远人",
        "preface": "",
        "paragraphs": [
            "远道在天际，客行如浮云。",
            "浮云不知归，似我长望君。",
            "秋至汉水高，南音何时闻？",
            "瑶草难远寄，西风气氤氲。",
            "常恐山岳游，不反鸾凤群。",
            "无厌坐迟人，风雨惊斯文。"
        ],
        "notes": "",
        "id": "d4f6bfc89e162afa5beccce438d3a2e8"
    },
    {
        "author": "鲍溶",
        "dynasty": "唐",
        "type": "诗",
        "rhythmic": "",
        "title": "怀尹真人",
        "preface": "",
        "paragraphs": [
            "万里叠嶂翠，一心浮云闲。",
            "羽人杏花发，倚树红琼颜。",
            "流水杳冥外，女萝阴荫间。",
            "却思人间世，多恐不可还。",
            "青鸟飞难远，春云晴不闲。",
            "但恐五云车，山上复有山。"
        ],
        "notes": "",
        "id": "8d996b27485bd760100e8fa2b238414b"
    },
    {
        "author": "鲍溶",
        "dynasty": "唐",
        "type": "诗",
        "rhythmic": "",
        "title": "秋晚铜山道中宿隐者",
        "preface": "",
        "paragraphs": [
            "我乡山川遥，秋晚空景促。",
            "天明共云散，日落依鸟宿。",
            "主人逃名子，鹤发卧空谷。",
            "野言得真风，山貌宜古服。",
            "喜于无声地，暂傲羲皇俗。",
            "秋窗照疎萤，寒犬吠落木。",
            "朝隐留此处，一点天边宿。",
            "今忆见此时，添悲览止足。",
            "迟迟清夜昼，幽路出深竹。",
            "笑谢万户侯，余将耻干禄。"
        ],
        "notes": "",
        "id": "f53f741819351cb74928dcf1017d308f"
    },
    {
        "author": "鲍溶",
        "dynasty": "唐",
        "type": "诗",
        "rhythmic": "",
        "title": "感怀",
        "preface": "",
        "paragraphs": [
            "宿心不觉远，事去劳追忆。",
            "旷古川上怀，东流几时息。",
            "门前青山路，眼见归不得。",
            "晓梦云月光，过秋兰蕙色。"
        ],
        "notes": "",
        "id": "a3ea34344199ce7d696a0c41211b21a3"
    },
    {
        "author": "鲍溶",
        "dynasty": "唐",
        "type": "诗",
        "rhythmic": "",
        "title": "经秦皇墓",
        "preface": "",
        "paragraphs": [
            "左岗青虬盘，右坂白虎踞。",
            "谁识此中陵，祖龙藏身处。",
            "别为一天地，下入三泉路。",
            "珠华翔青鸟，玉影耀白兔。",
            "山河一易姓，万事随人去。",
            "白昼盗开陵，玄冬火焚树。",
            "哀哉送死厚，乃为弃身具。",
            "死者不复知，回看汉文墓。"
        ],
        "notes": "",
        "id": "0be42172a78df1b7c957fbcc557a36ee"
    },
    {
        "author": "鲍溶",
        "dynasty": "唐",
        "type": "诗",
        "rhythmic": "",
        "title": "将归旧山留别孟郊",
        "preface": "",
        "paragraphs": [
            "择木无利刃，羡鱼无巧纶。",
            "如何不量力，自取中路贫。",
            "前者不厌耕，一日不离亲。",
            "今来千里外，我心不在身。",
            "悠悠慈母心，惟愿才如人。",
            "蚕桑能几许，衣服常著新。",
            "一饭吐尺丝，谁见此殷勤。",
            "别君归耕去，持火烧车轮。"
        ],
        "notes": "",
        "id": "917608f01481ed1485ac1ef45260e831"
    },
    {
        "author": "鲍溶",
        "dynasty": "唐",
        "type": "诗",
        "rhythmic": "",
        "title": "留辞杜员外式方",
        "preface": "",
        "paragraphs": [
            "东风吹旅怀，乡梦无夜无。",
            "惭见君子堂，贫思上归途。",
            "海岳泛念深，涓尘复何须。",
            "婆娑不在本，屈曲无弦弧。",
            "恻恻奉离尊，承欢独向隅。",
            "时当凤来日，孰用鸡鸣夫。",
            "回首九仙门，皇家在玉壶。",
            "慙非海人别，泪下不成珠。"
        ],
        "notes": "",
        "id": "abda7998f25671f626637a8095687cfd"
    },
    {
        "author": "鲍溶",
        "dynasty": "唐",
        "type": "诗",
        "rhythmic": "",
        "title": "长城",
        "preface": "",
        "paragraphs": [
            "蒙公虏生人，北筑秦氏冤。",
            "祸兴萧墙内，万里防祸根。",
            "城成六国亡，宫阙启千门。",
            "生人半为土，何用空中原。",
            "奈何家天下，骨肉尚无恩。",
            "投沙拥海水，安得久不翻。",
            "乘高惨人魂，寒日易黄昏。",
            "枯骨贯朽铁，砂中如有言。",
            "万古骊山下，徒悲野火燔。"
        ],
        "notes": "",
        "id": "235a57bf8ae7f3081fb236302fe9cf3a"
    },
    {
        "author": "鲍溶",
        "dynasty": "唐",
        "type": "诗",
        "rhythmic": "",
        "title": "蔡平喜遇河阳马判官宽话别",
        "preface": "",
        "paragraphs": [
            "从事东军正四年，相逢且喜偃兵前。",
            "看寻狡兔翻三窟，见射妖星落九天。",
            "江上柳营回鼓角，河阳花府望神仙。",
            "秋风萧飒醉中别，白马嘶霜鴈叫烟。"
        ],
        "notes": "",
        "id": "c62f4a941f5318de4df9f234e47c40bf"
    },
    {
        "author": "鲍溶",
        "dynasty": "唐",
        "type": "诗",
        "rhythmic": "",
        "title": "寄福州从事殷尧藩",
        "preface": "",
        "paragraphs": [
            "越岭寒轻物象殊，海城台阁似蓬壶。",
            "几回入市鲛绡女，终岁啼花山鹧鸪。",
            "雷令劒龙知去未，虎夷云鹤亦来无。",
            "就中静事冥宵话，何惜双轮访病夫。"
        ],
        "notes": "",
        "id": "dc67fb2b033d0a4c44faaa4e24013561"
    },
    {
        "author": "鲍溶",
        "dynasty": "唐",
        "type": "诗",
        "rhythmic": "",
        "title": "壮士行",
        "preface": "",
        "paragraphs": [
            "西方太白高，壮士羞病死。",
            "心知报恩处，对酒歌易水。",
            "沙鸿嘷天末，横劒别妻子。",
            "苏武执节归，班超束书起。",
            "山河不足重，重在遇知己。"
        ],
        "notes": "",
        "id": "185e523617b7f0cc91d7673a8016f3df"
    },
    {
        "author": "鲍溶",
        "dynasty": "唐",
        "type": "诗",
        "rhythmic": "",
        "title": "章华宫行",
        "preface": "",
        "paragraphs": [
            "烟渚南鸿呼晓群，章华宫娥怨行云。",
            "十二巫峰仰天禄，金车何处邀云宿。",
            "小腰婑堕三千人，宫衣水碧颜青春。",
            "岂无一人似神女，忍使黛蛾常不伸。",
            "黛蛾不伸犹自可，春朝诸处门常鏁。"
        ],
        "notes": "",
        "id": "318c591acb91461b2f8cd88259c660de"
    },
    {
        "author": "鲍溶",
        "dynasty": "唐",
        "type": "诗",
        "rhythmic": "",
        "title": "倚瑟行",
        "preface": "",
        "paragraphs": [
            "金舆传惊灞浐水，龙旗参天行殿巍。",
            "左文皇帝右慎姬，北面侍臣张释之。",
            "因高知处邯郸道，寿陵已见生秋草。",
            "万世何人不此归，一言出口堪生老。",
            "高歌倚瑟流清悲，徐乐哀生知为谁。",
            "臣惊欢叹不可放，愿赐一言释名妄。",
            "明珠为日红亭亭，水银为河玉为星。",
            "泉宫一闭秦国丧，牧童弄火骊山上。",
            "与世无情在速贫，弃尸于野由斯葬。",
            "生死茫茫不可知，视不一姓君莫悲。",
            "始皇有训二世哲，君独何人至于斯。",
            "灞陵一代无发毁，俭风本是张廷尉。"
        ],
        "notes": "",
        "id": "439e1fb9cde3122589b49c19e7b263d2"
    },
    {
        "author": "鲍溶",
        "dynasty": "唐",
        "type": "诗",
        "rhythmic": "",
        "title": "辞辇行",
        "preface": "",
        "paragraphs": [
            "汉家代久淳风薄，帝重微行极荒乐。",
            "青娥三千奉一人，班女不以色事君。",
            "朝停玉辇诏同载，三十六宫皆眄睐。",
            "不惊六马缓天仪，从容鸣环前致辞。",
            "君恩如海深难竭，妾命如丝轻易绝。",
            "愿陪阿[母]同小星，敢使太阳齐万物。",
            "周末幽王不可宗，妾闻上圣遗休风。",
            "五更三老待白日，八十一女居深宫。",
            "愿将辇内有余席，回赐忠臣妾恩泽。"
        ],
        "notes": "",
        "id": "d1ea7d3972e4b8248cf6d9b930b99381"
    },
    {
        "author": "鲍溶",
        "dynasty": "唐",
        "type": "诗",
        "rhythmic": "",
        "title": "巢乌行",
        "preface": "",
        "paragraphs": [
            "乌生几子林萧条，雄乌求食雌守巢。",
            "夜愁风雨巢倾覆，常见一乌巢下宿。",
            "日长雏饥雄未回，雌鸟下巢去哀哀。",
            "野田春尽少遗谷，寻食不得饥飞来。",
            "黄雀亦引数青雀，雀飞未远乌惊落。",
            "既分青雀噉尔雏，尔雏虽长心何如。",
            "将飞不飞犹未忍，古瑟写哀哀不尽。"
        ],
        "notes": "",
        "id": "8114d52faed3025f405996cacec7058e"
    },
    {
        "author": "鲍溶",
        "dynasty": "唐",
        "type": "诗",
        "rhythmic": "",
        "title": "姑苏宫行",
        "preface": "",
        "paragraphs": [
            "姑苏宫，九层金台半虚空。",
            "雕楹璇题鬬皎洁，中有妖姬似明月。",
            "西见洞庭秋镜开，水华百里盘宫来。",
            "越王采女能水戏，仙舟如龙旌曳翠。",
            "羽盖晴翻橘柚香，玉笙夜送芙蓉醉。",
            "归帆平静君无劳，还从下下上高高。"
        ],
        "notes": "",
        "id": "6587ab709466bb7ca2c8c36d95467b14"
    },
    {
        "author": "鲍溶",
        "dynasty": "唐",
        "type": "诗",
        "rhythmic": "",
        "title": "悲哉行",
        "preface": "",
        "paragraphs": [
            "促促晨复昏，死生同一源。",
            "贵年不惧老，贱老伤久存。",
            "朗朗哭前歌，绛旌引幽魂。",
            "来为千金子，去卧百草根。",
            "黄土塞生路，悲风送回辕。",
            "金鞍旧良马，四顾不入门。",
            "生结千岁念，荣华及百孙。",
            "黄金买性命，白刃酬一言。",
            "宁知北山下，松柏侵田园。"
        ],
        "notes": "",
        "id": "ce865995d21a2f4da6153353bc50d644"
    },
    {
        "author": "鲍溶",
        "dynasty": "唐",
        "type": "诗",
        "rhythmic": "",
        "title": "元日早朝行",
        "preface": "",
        "paragraphs": [
            "乾元发生春为宗，盛德在天斗建东。",
            "东方岁星大明宫，南山喜气摇晴空。",
            "望云五等舞万玉，献寿一声出千峰。",
            "文章垂彩礼乐正，太白下直旌旗红。",
            "旌旗不断春风前，直如朱绳非尔妍。"
        ],
        "notes": "",
        "id": "f8732aaca914495d04610e81ccac0842"
    },
    {
        "author": "鲍溶",
        "dynasty": "唐",
        "type": "诗",
        "rhythmic": "",
        "title": "秋怀五首 一",
        "preface": "",
        "paragraphs": [
            "促促生有涯，营营意无限。",
            "无限意未申，有涯生已晚。",
            "恩荣不可恃，天道归寸管。",
            "老如影随人，时若车下坂。",
            "行者归期尽，居人心更远。",
            "凉风日萧条，亲戚长在眼。",
            "多忧知无奈，圣贤莫能免。",
            "客鸟投本枝，生生复深浅。"
        ],
        "notes": "",
        "id": "433731a5d55ed47afc60a376654961ab"
    },
    {
        "author": "鲍溶",
        "dynasty": "唐",
        "type": "诗",
        "rhythmic": "",
        "title": "秋怀五首 二",
        "preface": "",
        "paragraphs": [
            "秋晓客迢迢，月清风楚楚。",
            "草虫夜侵我，唧唧床下语。",
            "流年白日驰，微愿不我与。",
            "心如缫丝纶，展转多头绪。",
            "凭觞散烦襟，援瑟清夜拊。",
            "回感帝子心，空堂有烟雨。",
            "丝减悲不减，器新声更古。",
            "一弦有余哀，何况二十五。"
        ],
        "notes": "",
        "id": "de06665f9e4263097d05e37344bc9474"
    },
    {
        "author": "鲍溶",
        "dynasty": "唐",
        "type": "诗",
        "rhythmic": "",
        "title": "秋怀五首 三",
        "preface": "",
        "paragraphs": [
            "九月夜如年，幽房劳别梦。",
            "不知别日远，夜夜犹相送。",
            "玉床暗虫响，锦席寒泪冻。",
            "明镜失旧人，空林误归凤。",
            "新年堪爱惜，锦字亦珍重。",
            "一念皎皎时，幽襟非所用。"
        ],
        "notes": "",
        "id": "dba4effeee0a643b9f45296d3c71a982"
    },
    {
        "author": "鲍溶",
        "dynasty": "唐",
        "type": "诗",
        "rhythmic": "",
        "title": "秋怀五首 四",
        "preface": "",
        "paragraphs": [
            "金气白日来，疎黄满河关。",
            "平居乏愉悦，况复身险艰。",
            "一忆故乡居，一望客人还。",
            "两心四海中，谁不伤朱颜。",
            "双燕不巢树，浮萍不出山。",
            "性命君由天，安得易其间。",
            "休悲砌虫苦，此日无人闲。"
        ],
        "notes": "",
        "id": "1084180e33b548615a771f57e8cb64e0"
    },
    {
        "author": "鲍溶",
        "dynasty": "唐",
        "type": "诗",
        "rhythmic": "",
        "title": "秋怀五首 五",
        "preface": "",
        "paragraphs": [
            "龙荒变露色，燕鴈南为客。",
            "游子声影中，涕零念离析。",
            "四时如车马，转此今与昔。",
            "往叹在空中，存事委幽迹。",
            "翩翩日歛照，朗朗月系夕。",
            "物生春不留，年壮老还迫。",
            "天机杳何为，长寿与松柏。"
        ],
        "notes": "",
        "id": "f8fe87b6f90c6b5a1c9e470b63b57667"
    },
    {
        "author": "鲍溶",
        "dynasty": "唐",
        "type": "诗",
        "rhythmic": "",
        "title": "秋夜对月怀李正封",
        "preface": "",
        "paragraphs": [
            "援琴怅独立，高月对秋堂。",
            "美人远于月，徒望空景光。",
            "坐忆执手时，七弦起凄凉。",
            "平生知音少，君子安可忘。",
            "客意如梦寐，路岐遍四方。",
            "日远迷所之，满天心暗伤。",
            "主奉二鲤鱼，中含五文章。",
            "惜无千金荅，愁思盈中肠。",
            "此夕临风叹，零露沾衣裳。"
        ],
        "notes": "",
        "id": "eb767e4f724dcd0bd6d1cb891f490356"
    },
    {
        "author": "鲍溶",
        "dynasty": "唐",
        "type": "诗",
        "rhythmic": "",
        "title": "庐山石镜",
        "preface": "",
        "paragraphs": [
            "东岩采薇人，岩际朝见月。",
            "怪堕幽萝间，非时更澄彻。",
            "绿萝就玉兔，再与高鸟歇。",
            "清光照掌中，始悟石上发。",
            "谁传阴阳火，铸此天地物。",
            "深影藏半山，虚轮带凝雪。",
            "早回谢公赏，今遇樵夫说。",
            "白日乘彩霞，翩翩对容发。",
            "我图辨鬼魅，信美留烟阙。",
            "形神乍相逢，竟夕难取别。",
            "如其终身照，可化黄金骨。"
        ],
        "notes": "",
        "id": "949250ee3bf7846d6df201e3c349c441"
    },
    {
        "author": "鲍溶",
        "dynasty": "唐",
        "type": "诗",
        "rhythmic": "",
        "title": "与峨眉山道士期尽日不至",
        "preface": "",
        "paragraphs": [
            "倾景安再中，人生有何常。",
            "胡为少君别，风驭峨眉阳。",
            "结我千日期，青山故人堂。",
            "期尽师不至，望云空烧香。",
            "顾慙有限身，易老白日光。",
            "怀君屡惊叹，支体安能强。",
            "往闻清修箓，未究服食方。",
            "瑶田有灵芝，眼见不得尝。",
            "玉壶贮天地，岁月亦已长。",
            "若用壶中景，东溟又堪伤。",
            "寄言赤玉箫，夜夜吹清商。"
        ],
        "notes": "",
        "id": "c3f64df2e8e440d70278f0fff26ac1ff"
    },
    {
        "author": "鲍溶",
        "dynasty": "唐",
        "type": "诗",
        "rhythmic": "",
        "title": "述德上太原严尚书绶",
        "preface": "",
        "paragraphs": [
            "帝命河岳神，降灵翼轩辕。",
            "天王委管籥，开闭秦门北。",
            "顶戴日月光，口宣雨露言。",
            "甲马不及汗，天骄自亡魂。",
            "清冢入内地，黄河穷本源。",
            "风云寝气象，鸟兽翔旗旛。",
            "军人歌无胡，长劒倚昆仑。",
            "终古鞭血地，到今耕稼繁。",
            "樵客天一畔，何由拜旌轩。",
            "愿请执御臣，为公动朱轓。",
            "岂令群荒外，尚有辜帝恩。",
            "愿陈田舍歌，暂息四坐喧。",
            "条桑去附枝，薙草绝本根。",
            "可惜汉公主，哀哀嫁乌孙。"
        ],
        "notes": "",
        "id": "ca6d88d2aa92f114938b7bc5b9c8a63c"
    },
    {
        "author": "鲍溶",
        "dynasty": "唐",
        "type": "诗",
        "rhythmic": "",
        "title": "山中怀刘修",
        "preface": "",
        "paragraphs": [
            "松老秋意孤，夜凉吟风水。",
            "山人在远道，相忆中夜起。",
            "春光如不至，幽兰含香死。",
            "响象离鹤情，念来一相似。",
            "月斜掩扉卧，又在梦魂里。"
        ],
        "notes": "",
        "id": "686ac7fd456e8d2ee5142377b9ab1c5e"
    },
    {
        "author": "鲍溶",
        "dynasty": "唐",
        "type": "诗",
        "rhythmic": "",
        "title": "塞下",
        "preface": "",
        "paragraphs": [
            "北风号蓟门，杀气日夜兴。",
            "咸阳三千里，驿马如饥鹰。",
            "行子久去乡，逢山不敢登。",
            "寒日惨大野，虏云若飞鹏。",
            "西北防秋军，麾幢宿层层。",
            "匈奴天未丧，战鼓长登登。",
            "汉卒马上老，繁缨空丝绳。",
            "诚知天所骄，欲罢又不能。"
        ],
        "notes": "",
        "id": "44e6f26b03fb566c48fea692db92feb8"
    },
    {
        "author": "鲍溶",
        "dynasty": "唐",
        "type": "诗",
        "rhythmic": "",
        "title": "送僧南游",
        "preface": "",
        "paragraphs": [
            "且攀隋宫柳，莫忆江南春。",
            "师有怀乡志，未为无事人。"
        ],
        "notes": "",
        "id": "d47482f1d373eec80a573a37f4d8bd1e"
    },
    {
        "author": "鲍溶",
        "dynasty": "唐",
        "type": "诗",
        "rhythmic": "",
        "title": "行路难",
        "preface": "",
        "paragraphs": [
            "玉堂向夕如无人，丝竹俨然宫商死。",
            "细人何言入君耳，尘生金罇酒如水。",
            "君今不念岁蹉跎，鴈天明明凉露多。",
            "华灯清凝久照夜，彩僮窈窕虚垂萝。",
            "入宫见妒君不察，暮入此地生风波。",
            "此时不乐早休息，女颜易老君如何。"
        ],
        "notes": "",
        "id": "312ef920954e7ef89c5ca773fc2c9248"
    },
    {
        "author": "鲍溶",
        "dynasty": "唐",
        "type": "诗",
        "rhythmic": "",
        "title": "子规",
        "preface": "",
        "paragraphs": [
            "中林子规啼，云是古蜀帝。",
            "蜀帝胡为鸟，惊急如罪戾。",
            "一啼艳阳节，春色亦可替。",
            "再啼孟夏林，密叶堪委翳。",
            "三啼凉秋晓，百卉无生意。",
            "四啼玄冥冬，云物惨不霁。",
            "芸黄壮士发，沾洒妖姬袂。",
            "悲深寒乌雏，哀掩病鹤翅。",
            "胡为托幽命，庇质无完毳。",
            "戚戚含至冤，卑卑忌群势。",
            "吾闻凤皇长，羽族皆受制。",
            "盍分翡翠毛，使学鹦鹉慧。",
            "敌怨不在弦，一哀尚能继。",
            "那令不知休，泣血经世世。",
            "古风失中和，衰代因郑卫。",
            "三叹尚淫哀，向渴嘻流涕。",
            "如因异声感，乐与中肠契。",
            "至教一昏芜，生人遂危脆。",
            "古意叹通近，如上青天际。",
            "荼蓼久已甘，空劳菫葵惠。",
            "谁闻子规苦，思与正声计。"
        ],
        "notes": "",
        "id": "e24d70176cf1bf0481fd674bb7285fcc"
    },
    {
        "author": "鲍溶",
        "dynasty": "唐",
        "type": "诗",
        "rhythmic": "",
        "title": "秋夜闻郑山人弹楚妃怨",
        "preface": "",
        "paragraphs": [
            "明月摇落夜，深堂清净弦。",
            "中间楚妃奏，十指哀婵娟。",
            "寥寥夜含风，荡荡意如泉。",
            "寂寞物无象，依稀语空烟。",
            "旅人多西望，客鴈难南前。",
            "由来感神事，岂为无情传。",
            "容华能几时，不再来者年。",
            "此夕河汉上，双星含凄然。"
        ],
        "notes": "",
        "id": "918fc2386c86960180988a3a556d693f"
    },
    {
        "author": "鲍溶",
        "dynasty": "唐",
        "type": "诗",
        "rhythmic": "",
        "title": "忆旧游",
        "preface": "",
        "paragraphs": [
            "忆求无何乡，了在赤谷村。",
            "仙人居其中，将往问所存。",
            "日入蒙汜宿，石烟抱山门。",
            "明月久不下，半峰照啼猨。",
            "堂上白鹤翁，神清心无烦。",
            "斋心侍席前，跪请长生恩。",
            "云昔崆峒老，何词受轩辕。",
            "从星使变化，任日张乾坤。",
            "若到旧乡里，宛如曾讨论。",
            "风移嵓花气，珠贯金经言。",
            "凉夜惜易尽，青烟谢晨喧。",
            "自唯腥膻体，难久留其藩。",
            "几世身在梦，百年云无根。",
            "悠悠竟何事，愚智相忧冤。",
            "叹息几晚寤，蒙师招其魂。",
            "至今瑶华心，每想清水源。"
        ],
        "notes": "",
        "id": "a21407c0cdcc2d36b71887ea7de50d4f"
    },
    {
        "author": "鲍溶",
        "dynasty": "唐",
        "type": "诗",
        "rhythmic": "",
        "title": "白露",
        "preface": "",
        "paragraphs": [
            "清蝉暂休响，丰露还移色。",
            "金飙爽晨华，玉壶增夜刻。",
            "已低疎萤燄，稍减哀蝉力。",
            "迎社促燕心，助风劳鴈翼。",
            "一悲纨扇情，再想清浅忆。",
            "高高拜月归，轧轧挑灯织。",
            "盈盈玉盘泪，何处无消息。"
        ],
        "notes": "",
        "id": "b0f13aab7fa5600860661ef18112f0f6"
    },
    {
        "author": "鲍溶",
        "dynasty": "唐",
        "type": "诗",
        "rhythmic": "",
        "title": "经隐叟",
        "preface": "",
        "paragraphs": [
            "行蹋门外泉，坐披床上云。",
            "谁将许由事，万古留与君。",
            "虚洞闭金鏁，蠹简藏鸟文。",
            "萝景深的的，蕙风闲薰薰。",
            "余有世上心，此来未及群。",
            "殷勤讳姓名，莫遣樵客闻。"
        ],
        "notes": "",
        "id": "6c409f4b07a2a43af0b7e08c8ff29294"
    },
    {
        "author": "鲍溶",
        "dynasty": "唐",
        "type": "诗",
        "rhythmic": "",
        "title": "秋暮山中怀李端公益",
        "preface": "",
        "paragraphs": [
            "旧事与日远，秋花仍旧香。",
            "前年绣衣客，此节过此堂。",
            "侍臣不自高，笑脱绣衣裳。",
            "眠云有余态，入鸟不乱行。",
            "我恐云岚色，损君鞍马光。",
            "君言此何言，且共覆前觞。",
            "古人重一笑，买日轻金装。",
            "日尽秉烛游，千年不能忘。",
            "君言此何言，明日皆异乡。",
            "明日非今日，山下道路长。",
            "一从山下来，天地再炎凉。",
            "此中会难得，梦君马玄黄。"
        ],
        "notes": "",
        "id": "87b3dce3a2f33c49ec7a4c4ec5b204bd"
    },
    {
        "author": "鲍溶",
        "dynasty": "唐",
        "type": "诗",
        "rhythmic": "",
        "title": "苦哉远征人",
        "preface": "",
        "paragraphs": [
            "征人歌古曲，携手上河梁。",
            "李陵死别处，窅杳玄冥乡。",
            "忆昔从此路，连年征鬼方。",
            "久行迷汉历，三死氊衣裳。",
            "百战身且在，微功信难忘。",
            "远承云台议，非势孰敢当。",
            "落日吊李广，白首过河阳。",
            "闲弓失月影，劳劒无龙光。",
            "去日始束发，今来发成霜。",
            "虚名乃闲事，生见父母乡。",
            "掩抑大风歌，裴回少年场。",
            "诚哉古人言，鸟尽良弓藏。"
        ],
        "notes": "",
        "id": "941dfd61016cb2c3c726fd26fc1bed9e"
    },
    {
        "author": "鲍溶",
        "dynasty": "唐",
        "type": "诗",
        "rhythmic": "",
        "title": "悼豆卢策先辈",
        "preface": "",
        "paragraphs": [
            "丧车出东门，生时马无力。",
            "何处入黄泉，嵩高山西北。",
            "室人万里外，久望君官职。",
            "今与牵衣儿，翻号死消息。",
            "平生江海上，我不空相识。",
            "远客迷畏途，孤鸿伤一翼。",
            "行将鸡黍祭，已是乌鸢食。",
            "劝酒执御郎，行人有哀色。",
            "先悲三尺土，经岁哭不得。",
            "眼前双双流，故袂安可拭。",
            "一拜隔千里，生人意何极。",
            "唯有阳春曲，永播清玉德。"
        ],
        "notes": "",
        "id": "3a00aca45c9ce6068889c9a3a0fb11bb"
    },
    {
        "author": "鲍溶",
        "dynasty": "唐",
        "type": "诗",
        "rhythmic": "",
        "title": "首夏",
        "preface": "",
        "paragraphs": [
            "昨日青春去，晚峰尚含妍。",
            "虽留有余态，脉脉防忧煎。",
            "幽人惜时节，对此感流年。"
        ],
        "notes": "",
        "id": "7b9808a88b3fc2fe4496b3df7b03babd"
    },
    {
        "author": "鲍溶",
        "dynasty": "唐",
        "type": "诗",
        "rhythmic": "",
        "title": "寄天台准公",
        "preface": "",
        "paragraphs": [
            "赤城桥东见月夜，佛垅寺边行月僧。",
            "闲蹋莓苔绕琪树，海光清净对心灯。"
        ],
        "notes": "",
        "id": "cefb9e7e8a7444e500365e68d48315ef"
    },
    {
        "author": "鲍溶",
        "dynasty": "唐",
        "type": "诗",
        "rhythmic": "",
        "title": "送僧东游",
        "preface": "",
        "paragraphs": [
            "风流东晋后，外学入僧家。",
            "独唱郢中雪，还游天际霞。",
            "云村共香饭，水月喻秋花。",
            "景物添新致，前程讵可涯。"
        ],
        "notes": "",
        "id": "e9e33b82e3da913c8db5aa56b66c9fdb"
    },
    {
        "author": "鲍溶",
        "dynasty": "唐",
        "type": "诗",
        "rhythmic": "",
        "title": "送僧之宣城",
        "preface": "",
        "paragraphs": [
            "昔从谢太守，宾客宛陵城。",
            "有日持斋戒，高僧识姓名。",
            "秋风送客去，安得尽忘情。"
        ],
        "notes": "",
        "id": "bdfea1fab2c94bc4333547f49b69142c"
    },
    {
        "author": "鲍溶",
        "dynasty": "唐",
        "type": "诗",
        "rhythmic": "",
        "title": "宣城北楼昔从顺阳公会于此",
        "preface": "",
        "paragraphs": [
            "诗楼郡城北，窗牖敬亭山。",
            "几步尘埃隔，终朝世界闲。",
            "凭师看粉壁，名姓在其间。"
        ],
        "notes": "",
        "id": "12b14000119bca1bbe1a3ac67f0be1e2"
    },
    {
        "author": "鲍溶",
        "dynasty": "唐",
        "type": "诗",
        "rhythmic": "",
        "title": "东高峰",
        "preface": "",
        "paragraphs": [
            "东亭最高峙，春树绕山腰。",
            "画里青鸾客，云中碧玉箫。",
            "秋风若西望，为我一长谣。"
        ],
        "notes": "",
        "id": "ad8040b3c7b2845203057765a692f4e9"
    },
    {
        "author": "鲍溶",
        "dynasty": "唐",
        "type": "诗",
        "rhythmic": "",
        "title": "禅定寺经院",
        "preface": "",
        "paragraphs": [
            "莲华不朽寺，雕刻满山根。",
            "石汗知天雨，金泥落圣言。",
            "思量施金客，千古独消魂。"
        ],
        "notes": "",
        "id": "bf779c5d9a6bd24c9dbb119549676b39"
    },
    {
        "author": "鲍溶",
        "dynasty": "唐",
        "type": "诗",
        "rhythmic": "",
        "title": "范真传侍御累有寄因奉酬十首 一",
        "preface": "",
        "paragraphs": [
            "昨日新花红满眼，今朝美酒绿留人。",
            "更宜明月含芳露，凭仗萧郎夜赏春。"
        ],
        "notes": "",
        "id": "efde8fa3a386378f1425e55932441811"
    },
    {
        "author": "鲍溶",
        "dynasty": "唐",
        "type": "诗",
        "rhythmic": "",
        "title": "范真传侍御累有寄因奉酬十首 二",
        "preface": "",
        "paragraphs": [
            "白雪翦花朱蜡蒂，折花传笑惜春人。",
            "请君白日留明日，一醉春风莫厌频。"
        ],
        "notes": "",
        "id": "18f37e6912234f0feec670ee827ed656"
    },
    {
        "author": "鲍溶",
        "dynasty": "唐",
        "type": "诗",
        "rhythmic": "",
        "title": "范真传侍御累有寄因奉酬十首 三",
        "preface": "",
        "paragraphs": [
            "云髻凤文细，对君歌少年。",
            "万金酬一顾，可惜十千钱。"
        ],
        "notes": "",
        "id": "07cb3694b25566a94e29913363b8b09c"
    },
    {
        "author": "鲍溶",
        "dynasty": "唐",
        "type": "诗",
        "rhythmic": "",
        "title": "范真传侍御累有寄因奉酬十首 四",
        "preface": "",
        "paragraphs": [
            "玉管倾杯乐，春园鬬草情。",
            "野花无限意，处处逐人行。"
        ],
        "notes": "",
        "id": "308681eda5a6ed2309a7f143c54b6f94"
    },
    {
        "author": "鲍溶",
        "dynasty": "唐",
        "type": "诗",
        "rhythmic": "",
        "title": "范真传侍御累有寄因奉酬十首 五",
        "preface": "",
        "paragraphs": [
            "闻道中山酒，一杯千日醒。",
            "黄莺似传语，劝酒太叮咛。"
        ],
        "notes": "",
        "id": "73fdd9a7b121817bb76bbe5521b2f577"
    },
    {
        "author": "鲍溶",
        "dynasty": "唐",
        "type": "诗",
        "rhythmic": "",
        "title": "范真传侍御累有寄因奉酬十首 六",
        "preface": "",
        "paragraphs": [
            "红袂歌声起，因君始得闻。",
            "黄昏小垂手，与我驻浮云。"
        ],
        "notes": "",
        "id": "377c0ab8300f261af0d0a02fa4d81e0a"
    },
    {
        "author": "鲍溶",
        "dynasty": "唐",
        "type": "诗",
        "rhythmic": "",
        "title": "范真传侍御累有寄因奉酬十首 七",
        "preface": "",
        "paragraphs": [
            "相劝醉年华，莫醒春日斜。",
            "春风宛陵道，万里晋阳花。"
        ],
        "notes": "",
        "id": "4dcb51e52edfb238562f7dc69c327eec"
    },
    {
        "author": "鲍溶",
        "dynasty": "唐",
        "type": "诗",
        "rhythmic": "",
        "title": "范真传侍御累有寄因奉酬十首 八",
        "preface": "",
        "paragraphs": [
            "碧绿草萦堤，红蓝花满溪。",
            "愿君常践蹋，莫使暗萋萋。"
        ],
        "notes": "",
        "id": "297114868a465b6fcc77884ff1400e05"
    },
    {
        "author": "鲍溶",
        "dynasty": "唐",
        "type": "诗",
        "rhythmic": "",
        "title": "范真传侍御累有寄因奉酬十首 九",
        "preface": "",
        "paragraphs": [
            "萋萋巫峡云，楚客莫留恩。",
            "岁久晋阳道，谁能向太原。"
        ],
        "notes": "",
        "id": "b0152df37e6da4fce189d77e706e7035"
    },
    {
        "author": "鲍溶",
        "dynasty": "唐",
        "type": "诗",
        "rhythmic": "",
        "title": "范真传侍御累有寄因奉酬十首 十",
        "preface": "",
        "paragraphs": [
            "岁酒劝屠苏，楚声山鹧鸪。",
            "春风入君意，千日不须臾。"
        ],
        "notes": "",
        "id": "a216383a71da6dbe1abbd9c4ee61c90d"
    },
    {
        "author": "鲍溶",
        "dynasty": "唐",
        "type": "诗",
        "rhythmic": "",
        "title": "越女词",
        "preface": "",
        "paragraphs": [
            "越女芙蓉妆，浣纱清浅水。",
            "忽惊春心晓，不敢思君子。",
            "君子纵我思，宁来浣溪里。"
        ],
        "notes": "",
        "id": "aecaa92b1f77c670dbd1b7f42675bc5a"
    },
    {
        "author": "鲍溶",
        "dynasty": "唐",
        "type": "诗",
        "rhythmic": "",
        "title": "弄玉词二首 一",
        "preface": "",
        "paragraphs": [
            "素女结念飞天行，白玉参差凤皇声，天仙借女双翅猛。",
            "五灯绕身生，入烟去无影。"
        ],
        "notes": "",
        "id": "31399cc1e578a2e051c7cfde09468907"
    },
    {
        "author": "鲍溶",
        "dynasty": "唐",
        "type": "诗",
        "rhythmic": "",
        "title": "弄玉词二首 二",
        "preface": "",
        "paragraphs": [
            "三清弄玉秦公女，嫁得天上人。",
            "琼箫碧月唤朱雀，携手上谒玉晨君。",
            "夫妻同寿，万万青春。"
        ],
        "notes": "",
        "id": "8bb4a42146b057ac2bd8d0b25d453e73"
    },
    {
        "author": "鲍溶",
        "dynasty": "唐",
        "type": "诗",
        "rhythmic": "",
        "title": "山行经樵翁",
        "preface": "",
        "paragraphs": [
            "我心劳我身，远道谁与论。",
            "心如木中火，忧至常自燔。",
            "披访结恩地，世人轻报恩。",
            "女无良媒识，知入何人门。",
            "寒日行深山，路由谷中村。",
            "田翁樵采熟，男女讴吟喧。",
            "借问身命谋，上言媿乾坤。",
            "时清公赋薄，力勤地利繁。",
            "下念草木年，坐家见重孙。",
            "举案馈宾客，糟浆盈陶尊。",
            "醉闲鹿裘煗，白发舞轩轩。",
            "仰羡太古人，余将破行辕。",
            "遑遑问身事，师友难为言。",
            "离歌又行去，落日低寒泉。"
        ],
        "notes": "",
        "id": "bdfae6420a9a9f8d79071d446010af6e"
    },
    {
        "author": "鲍溶",
        "dynasty": "唐",
        "type": "诗",
        "rhythmic": "",
        "title": "途中旅思二首 一",
        "preface": "",
        "paragraphs": [
            "喔喔鸡鸣晓，萧萧马辞枥。",
            "草草名利区，居人少于客。",
            "生期三万日，童耄半虚掷。",
            "修短命半中，忧欢复相敌。",
            "朝提黄金爵，暮造青松宅。",
            "来往日相悲，北邙田土窄。",
            "峨峨西天岳，锦绣明翠壁。",
            "中有不死乡，千年无人迹。",
            "心期周太子，下马拜虚碧。",
            "鹤驾如可从，他年执烟策。"
        ],
        "notes": "",
        "id": "fd2be2642c9083e4fe5281674f20d0da"
    },
    {
        "author": "鲍溶",
        "dynasty": "唐",
        "type": "诗",
        "rhythmic": "",
        "title": "途中旅思二首 二",
        "preface": "",
        "paragraphs": [
            "星出方问宿，睡眼始朦胧。",
            "天光见地色，上路车幢幢。",
            "时物既老大，众山何枯空。",
            "青冥见古栢，寥朗闻疎鸿。",
            "独步天地间，无因为君忠。",
            "白毛寻人忧，生此头发中。",
            "跃马非壮岁，报恩无高功。",
            "斯言化为火，日夜焚深衷。"
        ],
        "notes": "",
        "id": "a5ca06ef8454284e9fa35366f15e8b9a"
    },
    {
        "author": "鲍溶",
        "dynasty": "唐",
        "type": "诗",
        "rhythmic": "",
        "title": "旧镜",
        "preface": "",
        "paragraphs": [
            "婵娟本家镜，与妾归君子。",
            "每忆并照时，相逢明月里。",
            "春风忽分影，白日难依倚。",
            "珠粉不结花，玉珰宁辉耳。",
            "心期不可见，不保长如此。",
            "华发一欺人，青铜化为鬼。",
            "良人有归日，肯学妖桃李。",
            "瑶匣若浮云，冥冥藏玉水。",
            "侍儿不遣照，恐学孤鸾死。"
        ],
        "notes": "",
        "id": "8371223c78defbd23e4750c6f3048d88"
    },
    {
        "author": "鲍溶",
        "dynasty": "唐",
        "type": "诗",
        "rhythmic": "",
        "title": "宿悟空寺赠僧",
        "preface": "",
        "paragraphs": [
            "劳者谣烛蛾，致身何营营。",
            "雪山本师在，心地如镜清。",
            "往与本师别，人间买浮名。",
            "朝光畏不久，内火烧人情。",
            "迷路喜为远，宿留化人城。",
            "前心宛如此，了了随静生。",
            "维持薝卜花，却与前心行。"
        ],
        "notes": "",
        "id": "f83007b28e53e0fab7b408fc75103038"
    },
    {
        "author": "鲍溶",
        "dynasty": "唐",
        "type": "诗",
        "rhythmic": "",
        "title": "感兴",
        "preface": "",
        "paragraphs": [
            "幽人无近迹，别易会则稀。",
            "黄鹤亦姓丁，寥寥何处飞？",
            "时见海上山，绕云心依依。",
            "谅无驭风术，中路愁虚归。",
            "童发慕道心，壮年堕尘机。",
            "白日不饶我，如今事皆非。",
            "群羊化石尽，双凫与我违。",
            "□岳黄金富，轩辕晓霞衣。",
            "谁令日在眼，容色烟云微。"
        ],
        "notes": "",
        "id": "81539ca0869e58a3c025475d2bb0ae20"
    },
    {
        "author": "鲍溶",
        "dynasty": "唐",
        "type": "诗",
        "rhythmic": "",
        "title": "秋思",
        "preface": "",
        "paragraphs": [
            "楚客秋更悲，皇皇无声地。",
            "时无无事人，我命与身异。",
            "良时如飞鸟，回掌成故事。",
            "蹉跎秋定还，凝冽坚冰至。",
            "人生不期老，华发谁能避。",
            "感此惜壮年，壮年少为贵。",
            "我生虽努力，荣途难自致。",
            "徒为击角歌，且慙雕劒字。",
            "吾师罕言命，感激潜伤思。"
        ],
        "notes": "",
        "id": "a6e245dfb6277281549a7140f674b7aa"
    },
    {
        "author": "鲍溶",
        "dynasty": "唐",
        "type": "诗",
        "rhythmic": "",
        "title": "客途逢乡人旋别",
        "preface": "",
        "paragraphs": [
            "惊鸿一断行，天远会无因。",
            "无因忽相会，感叹若有神。",
            "我乡路三千，百里一主人。",
            "一宿独何恋，何况旧乡邻。",
            "牢落岁华晏，相怜客中贫。",
            "迎霜君衣煖，与我同一身。",
            "谁在天日下，此生能不勤。",
            "青萍寄流水，安得长相亲。",
            "明发更远道，山河重苦辛。"
        ],
        "notes": "",
        "id": "7f3c4ec0219075b47188fa9fa7601df4"
    },
    {
        "author": "鲍溶",
        "dynasty": "唐",
        "type": "诗",
        "rhythmic": "",
        "title": "隋帝陵下",
        "preface": "",
        "paragraphs": [
            "白露沾衣隋主宫，云亭月馆楚淮东。",
            "盘龙楼舰浮冤水，雕锦帆幢使乱风。",
            "长夜应怜桀何罪，告成合笑禹无功。",
            "伤心近似骊山路，陵树无根秋草中。"
        ],
        "notes": "",
        "id": "3799113fbc611aa1c30e27388b8824cf"
    },
    {
        "author": "鲍溶",
        "dynasty": "唐",
        "type": "诗",
        "rhythmic": "",
        "title": "洛阳春望",
        "preface": "",
        "paragraphs": [
            "五凤楼南望洛阳，龙门回合抱苍苍。",
            "受朝前殿云霞煗，封岳行宫草木香。",
            "四海为家知德盛，二京有宅卜年长。",
            "东人犹忆时巡礼，愿觐元和日月光。"
        ],
        "notes": "",
        "id": "3ed5edef5805ede54b38afc007d72c1f"
    },
    {
        "author": "鲍溶",
        "dynasty": "唐",
        "type": "诗",
        "rhythmic": "",
        "title": "始见二毛",
        "preface": "",
        "paragraphs": [
            "玄发迎忧光色阑，衰华因镜强相看。",
            "百川赴海返潮易，一叶报秋归树难。",
            "初弄藕丝牵欲断，又惊机素翦仍残。",
            "颜生岂是光阴晚，余亦何人不自宽。"
        ],
        "notes": "",
        "id": "f22e6ac37d48c7ab6f37f39c121ddf70"
    },
    {
        "author": "鲍溶",
        "dynasty": "唐",
        "type": "诗",
        "rhythmic": "",
        "title": "巫山怀古",
        "preface": "",
        "paragraphs": [
            "十二峰峦鬬翠微，石烟花雾犯容辉。",
            "青春楚女妒云老，白日神人入梦稀。",
            "银箭暗凋歌夜烛，珠泉频点舞时衣。",
            "谁伤宋玉千年后，留得青山辨是非。"
        ],
        "notes": "",
        "id": "f349e27b46bfaa824ee0e60c30384f90"
    },
    {
        "author": "鲍溶",
        "dynasty": "唐",
        "type": "诗",
        "rhythmic": "",
        "title": "郊天回",
        "preface": "",
        "paragraphs": [
            "日动萧烟上泰坛，帝从黄道整和銮。",
            "风前貔武回雕仗，云里神龙起画竿。",
            "金鸟赦书鸣九夜，玉山寿酒舞千官。",
            "始知报本终朝礼，旧典时巡只自难。"
        ],
        "notes": "",
        "id": "dfefe8bbddcb5812ac0c383245ac2bc8"
    },
    {
        "author": "鲍溶",
        "dynasty": "唐",
        "type": "诗",
        "rhythmic": "",
        "title": "温泉宫",
        "preface": "",
        "paragraphs": [
            "忆昔开元天地平，武皇十月幸华清。",
            "山蒸阴火云三素，日落温泉鸡一鸣。",
            "彩羽鸟仙歌不死，翠霓童妾舞长生。",
            "仍闻老叟垂黄发，犹说龙髯缥缈情。"
        ],
        "notes": "",
        "id": "428752cbfc217f863ab4f928e45b2c6b"
    },
    {
        "author": "鲍溶",
        "dynasty": "唐",
        "type": "诗",
        "rhythmic": "",
        "title": "寄归",
        "preface": "",
        "paragraphs": [
            "塞草黄来见鴈稀，陇云白后少人归。",
            "新丝强入未衰鬓，别泪应沾独宿衣。",
            "几夕精诚拜初月，每秋河汉对空机。",
            "更看出猎相思苦，不射秋田朝雉飞。"
        ],
        "notes": "",
        "id": "77d675c05e33d19cff7e3a56dd5ed3b4"
    },
    {
        "author": "鲍溶",
        "dynasty": "唐",
        "type": "诗",
        "rhythmic": "",
        "title": "赠远",
        "preface": "",
        "paragraphs": [
            "辛苦关西车骑官，几年旌节客河兰。",
            "金泥舞虎精神暗，银缕交龙气色寒。",
            "欲和古诗成窦锦，倍悲秋扇损齐纨。",
            "莫劳鴈足传书信，愿向凌烟阁上看。"
        ],
        "notes": "",
        "id": "b947fadd5ff58aabe8be6feb715d622c"
    },
    {
        "author": "鲍溶",
        "dynasty": "唐",
        "type": "诗",
        "rhythmic": "",
        "title": "九日与友人登高",
        "preface": "",
        "paragraphs": [
            "云木疎黄秋满川，茱萸风里一尊前。",
            "几回为客逢佳节，曾见何人再少年。",
            "霜报征衣冷针指，雁惊幽梦泪婵娟。",
            "古来醉乐皆难得，留取穷通付上天。"
        ],
        "notes": "",
        "id": "197ab0481b139636cf0b9ad33b4b319f"
    },
    {
        "author": "鲍溶",
        "dynasty": "唐",
        "type": "诗",
        "rhythmic": "",
        "title": "赠杨炼师",
        "preface": "",
        "paragraphs": [
            "紫烟衣上绣春云，清隐山书小篆文。",
            "明月在天将凤管，夜深吹向玉晨君。"
        ],
        "notes": "",
        "id": "69f975d32fb6b32f3dff83d288892553"
    },
    {
        "author": "鲍溶",
        "dynasty": "唐",
        "type": "诗",
        "rhythmic": "",
        "title": "玉清坛",
        "preface": "",
        "paragraphs": [
            "上阳宫里女，玉色楚人多。",
            "西信无因得，东游奈乐何。"
        ],
        "notes": "",
        "id": "278187043adbfd9bdb736dcb7b459b09"
    },
    {
        "author": "鲍溶",
        "dynasty": "唐",
        "type": "诗",
        "rhythmic": "",
        "title": "荅客",
        "preface": "",
        "paragraphs": [
            "竹间深路马惊嘶，独入蓬门半似迷。",
            "劳问圃人终岁事，桔槔声里雨春畦。"
        ],
        "notes": "",
        "id": "4fee4196f9e63ae17968f23d088346e2"
    },
    {
        "author": "鲍溶",
        "dynasty": "唐",
        "type": "诗",
        "rhythmic": "",
        "title": "隋宫",
        "preface": "",
        "paragraphs": [
            "柳塘烟起日西斜，竹浦风回鴈弄沙。",
            "炀帝春游古城在，坏宫芳草满人家。"
        ],
        "notes": "",
        "id": "b43beb3fc71b7adb596cc06af517332f"
    },
    {
        "author": "鲍溶",
        "dynasty": "唐",
        "type": "诗",
        "rhythmic": "",
        "title": "送僧文江",
        "preface": "",
        "paragraphs": [
            "吴王劒池上，禅子石房深。",
            "久慕白云性，忽劳青玉音。",
            "孤高知胜鹤，清雅似闻琴。",
            "此韵书珍重，烦师出定吟。"
        ],
        "notes": "",
        "id": "e0fac434d4300194af4541217449fb25"
    },
    {
        "author": "鲍溶",
        "dynasty": "唐",
        "type": "诗",
        "rhythmic": "",
        "title": "古意",
        "preface": "",
        "paragraphs": [
            "重锦化为泥，翦刀误人事。",
            "夜裁远道书，翦破相思字。",
            "妾心不自信，远道终难寄。",
            "客心固多疑，肯信非人意。",
            "万里不言远，归书长相次。",
            "可即由此书，空房□忌讳。"
        ],
        "notes": "",
        "id": "906d91462e9cef707cac8ac4279c4006"
    },
    {
        "author": "鲍溶",
        "dynasty": "唐",
        "type": "诗",
        "rhythmic": "",
        "title": "山中冬思二首 一",
        "preface": "",
        "paragraphs": [
            "山深先冬寒，败叶与林齐。",
            "门巷非世路，何人念穷栖。",
            "哀风破山起，夕雪误鸣鸡。",
            "巢鸟侵旦出，饥猨无声啼。",
            "晨兴动烟火，开云伐冰溪。",
            "老木寒更瘦，阴云晴亦低。",
            "我贫自求力，颜色常低迷。",
            "时思灵台下，游子正凄凄。"
        ],
        "notes": "",
        "id": "729c2de04a038132cbd0c70a87f701c0"
    },
    {
        "author": "鲍溶",
        "dynasty": "唐",
        "type": "诗",
        "rhythmic": "",
        "title": "山中冬思二首 二",
        "preface": "",
        "paragraphs": [
            "雪壮冰亦坚，冻涧如平地。",
            "幽人毛褐煖，笑就糟床醉。",
            "唤人空谷应，开火寒猨至。",
            "拾薪煮秋栗，看鼎书古字。",
            "忽忆南涧游，衣巾多云气。",
            "露脚寻逸僧，咨量意中事。"
        ],
        "notes": "",
        "id": "81da1afd54c567c64dc673a7435697ce"
    },
    {
        "author": "鲍溶",
        "dynasty": "唐",
        "type": "诗",
        "rhythmic": "",
        "title": "读史",
        "preface": "",
        "paragraphs": [
            "鬼书报秦亡，天地亦云闭。",
            "赤龙吟大野，老[母]哭白帝。",
            "苍苍无白日，项氏徒先济。",
            "六合已姓刘，鸿门事难制。",
            "坑降嬴政在，衣锦人望替。",
            "宿昔见汉兵，龙蛇满旌棨。",
            "始矜山可拔，终叹骓不逝。",
            "区区亚父心，未究天人际。",
            "萧张马无汗，盛业垂千世。"
        ],
        "notes": "",
        "id": "f18765374dbd05f93c386c751e4479fd"
    },
    {
        "author": "鲍溶",
        "dynasty": "唐",
        "type": "诗",
        "rhythmic": "",
        "title": "冬夜荅客",
        "preface": "",
        "paragraphs": [
            "冬日诚可爱，不如夜漏多。",
            "幸君霜露里，车马犯寒过。",
            "学耕不逢年，稂莠败黍禾。",
            "岂唯亲宾散，鸟鼠移巢窠。",
            "独见青松心，凌霜庇柔萝。",
            "壮日贱若此，留恩意如何。",
            "因忆古丈夫，一言重山河。",
            "临风弹楚劒，为子奏燕歌。"
        ],
        "notes": "",
        "id": "5932db3f8f1583cbf99b6ff009af7a9f"
    },
    {
        "author": "鲍溶",
        "dynasty": "唐",
        "type": "诗",
        "rhythmic": "",
        "title": "宿吴兴道中苕村",
        "preface": "",
        "paragraphs": [
            "浮客倦长道，秋深夜如年。",
            "久行惜日月，常起鸡鸣前。",
            "夕计今日程，息车在苕川。",
            "霜中水南寺，金磬泠泠然。",
            "畴昔此林下，归心巢顶禅。",
            "身依寤昏寐，智月生虚圆。",
            "羁旅违我程，去留难双全。",
            "观身话往事，如梦游青天。",
            "明发止宾从，寄声琴上弦。",
            "聊书越人意，此曲名思仙。"
        ],
        "notes": "",
        "id": "954806c6168d7b93506341f1c54c2377"
    },
    {
        "author": "鲍溶",
        "dynasty": "唐",
        "type": "诗",
        "rhythmic": "",
        "title": "代楚老酬主人",
        "preface": "",
        "paragraphs": [
            "流水为我乡，扁舟为我宅。",
            "二毛去天远，几日人间客。",
            "曈曈衔山景，渺渺翔云迹。",
            "从时无定心，病处不煖席。",
            "烦君问岐路，为我生凄慽。",
            "百年衣食身，未死皆有役。",
            "曾伤无遗嗣，纵有复何益。",
            "终古北邙山，樵人卖松栢。"
        ],
        "notes": "",
        "id": "08a0ab4b496e118b56790a00ac87fcc3"
    },
    {
        "author": "鲍溶",
        "dynasty": "唐",
        "type": "诗",
        "rhythmic": "",
        "title": "沛中怀古",
        "preface": "",
        "paragraphs": [
            "烟芜歌风台，此是赤帝乡。",
            "赤帝今已矣，大风邈凄凉。",
            "惟昔仗孤劒，十年朝八荒。",
            "人言生处乐，万乘巡东方。",
            "高台何巍巍，行殿起中央。",
            "兴言万代事，四坐沾衣裳。",
            "我为异代臣，酌水祀先王。",
            "抚事复怀昔，临风独彷徨。"
        ],
        "notes": "",
        "id": "b8ee2ad5632cd13151c84d68ef20890b"
    },
    {
        "author": "鲍溶",
        "dynasty": "唐",
        "type": "诗",
        "rhythmic": "",
        "title": "夏日华山别韩博士愈",
        "preface": "",
        "paragraphs": [
            "别地泰华阴，孤亭潼关口。",
            "夏日可畏时，望山易迟久。",
            "暂因车马倦，一逐云先后。",
            "碧霞气争寒，黄鸟相语诱。",
            "三峰多异态，逈举仙人手。",
            "天晴捧日轮，月夕弄星斗。",
            "幽疑白帝近，明见黄河走。",
            "远心不期来，真境非吾有。",
            "鸟鸣草木下，日息天地右。",
            "踯躅因风松，青冥谢仙叟。",
            "不知无声泪，中感一颜厚。",
            "青霄上何阶，别劒空朗扣。",
            "故乡此关外，身与名相守。",
            "迹比断根蓬，忧如长饮酒。",
            "生离抱多恨，方寸安可受。",
            "咫尺岐路分，苍烟蔽回首。"
        ],
        "notes": "",
        "id": "5123a0679ad6aeb6488026a6630be6d1"
    },
    {
        "author": "鲍溶",
        "dynasty": "唐",
        "type": "诗",
        "rhythmic": "",
        "title": "春日言怀",
        "preface": "",
        "paragraphs": [
            "湛湛琴前酒，期自赏青春。",
            "胡为缄笑语，深念不思身。",
            "寂寂花舞多，嘤嘤鸟言频。",
            "心悲兄弟远，愿见相似人。",
            "江界田土卑，竞来东作勤。",
            "岁寒虚尽力，家外无强亲。",
            "杳窅青云望，无途同苦辛。"
        ],
        "notes": "",
        "id": "32a011a20494f035ced4db2b7b9935cf"
    },
    {
        "author": "鲍溶",
        "dynasty": "唐",
        "type": "诗",
        "rhythmic": "",
        "title": "题吴征君岩居",
        "preface": "",
        "paragraphs": [
            "尧泽润天下，许由心不知。",
            "真风存绵緜，常与达者期。",
            "有道吾不仕，有生吾不欺。",
            "澹然灵府中，独见太古时。",
            "地脉发醴泉，岩根生灵芝。",
            "天文若通会，星影应离离。",
            "亭亭傅氏岩，何独万古思。"
        ],
        "notes": "",
        "id": "629d7b384f25d17bd6d8162dbd1333e5"
    },
    {
        "author": "鲍溶",
        "dynasty": "唐",
        "type": "诗",
        "rhythmic": "",
        "title": "云溪竹园翁",
        "preface": "",
        "paragraphs": [
            "硠硠云溪里，翠竹和云生。",
            "古泉积涧深，竦竦如刻成。",
            "楚客卧云老，世间无姓名。",
            "因兹千亩业，以代双牛耕。",
            "乱林不可留，寸茎不可轻。",
            "风煖鬬出地，仰齐故年茎。",
            "幽室结白茅，密叶罗众清。",
            "照水寒澹荡，对山绿峥嵘。",
            "苍松含古貌，秋桂俨白英。",
            "相看受天风，深夜戛击声。"
        ],
        "notes": "",
        "id": "b02d65f5573851f67064238b3c0c629d"
    },
    {
        "author": "鲍溶",
        "dynasty": "唐",
        "type": "诗",
        "rhythmic": "",
        "title": "窃览都官李郎中和李舍人益酬张舍人弘静夏夜寓直思闻雅琴见寄",
        "preface": "",
        "paragraphs": [
            "朝草天子奏，夜语思忧琴。",
            "因声含香气，其韵流水音。",
            "仙乐朱凤意，灵芝紫鸾心。",
            "翻然远求友，岂独双归林。",
            "松吹暑中冷，星花池上深。",
            "倘俾有声乐，请以丝和金。"
        ],
        "notes": "",
        "id": "6a7c520f054139575a436af5a008d4f2"
    },
    {
        "author": "鲍溶",
        "dynasty": "唐",
        "type": "诗",
        "rhythmic": "",
        "title": "长安言怀",
        "preface": "",
        "paragraphs": [
            "殷殷生念厚，戚戚劳者多。",
            "二时昼夜等，百岁讵几何。",
            "日下文翰苑，侧身识经过。",
            "千虑恐一失，翔阳已蹉跎。",
            "临觞翦众忧，静寄丝桐歌。",
            "思归绕十指，五声不相和。",
            "暮天还巢翼，明日陨叶柯。",
            "高谢岩谷人，鹿衣带女萝。",
            "生不去亲爱，浮名若风波。",
            "谁令不及此，亲爱隔山河。"
        ],
        "notes": "",
        "id": "5e7e452bb5201a02862a7ea7eaf11b92"
    },
    {
        "author": "鲍溶",
        "dynasty": "唐",
        "type": "诗",
        "rhythmic": "",
        "title": "秋思三首 一",
        "preface": "",
        "paragraphs": [
            "胡风吹鴈翼，远别无人乡。",
            "君近鴈来处，几回断君肠。",
            "昔奉千日书，抚心怨星霜。",
            "无书又千日，世路重茫茫。",
            "燕国有佳丽，蛾眉富春光。",
            "自然君归晚，花落君空堂。",
            "君其若不然，岁晚双鸳鸯。"
        ],
        "notes": "",
        "id": "f1c404486b3a80f4498bc7cad348328e"
    },
    {
        "author": "鲍溶",
        "dynasty": "唐",
        "type": "诗",
        "rhythmic": "",
        "title": "秋思三首 二",
        "preface": "",
        "paragraphs": [
            "顾兔蚀残月，幽光不如星。",
            "女儿晚事夫，颜色同秋萤。",
            "秋日边马思，武夫不遑宁。",
            "燕歌易水怨，劒舞蛟龙腥。",
            "风折连枝树，水翻无蔕萍。",
            "立身多门户，何必燕山铭。",
            "生世不如鸟，双双比翼翎。"
        ],
        "notes": "",
        "id": "075435c5d76d9aae0344a93583a1a96d"
    },
    {
        "author": "鲍溶",
        "dynasty": "唐",
        "type": "诗",
        "rhythmic": "",
        "title": "秋思三首 三",
        "preface": "",
        "paragraphs": [
            "季秋天地闲，万物生意足。",
            "我忧长于生，安得及草木。",
            "试从古人愿，致酒歌秉烛。",
            "燕赵皆世人，讵能长似玉。",
            "俯怜老期近，仰视日车速。",
            "萧飒御风君，魂梦愿相逐。",
            "百年夜销半，端为垂缨束。"
        ],
        "notes": "",
        "id": "ab050c611ecc0d10beb4e9f40583bd5f"
    },
    {
        "author": "鲍溶",
        "dynasty": "唐",
        "type": "诗",
        "rhythmic": "",
        "title": "归鴈",
        "preface": "",
        "paragraphs": [
            "南国春早煖，渚蒲正月生。",
            "东风吹鴈心，上下和乐声。",
            "绕水半空去，拂云偕相迎。",
            "如防失群怨，预有侵夜惊。",
            "渺邈天外影，支离塞中莺。",
            "自顾摧颓羽，偏感南北情。",
            "乍甘烟雾劳，不顾龙沙荣。",
            "虽乐未归意，终不能自鸣。",
            "喜去春月满，归来秋风清。",
            "啼余碧窗梦，望断阴山行。",
            "不及瑶𥯅燕，寄身金宫楹。"
        ],
        "notes": "",
        "id": "10b930eb7ea0f1b61e714fbf185b7944"
    },
    {
        "author": "鲍溶",
        "dynasty": "唐",
        "type": "诗",
        "rhythmic": "",
        "title": "悲湘灵",
        "preface": "",
        "paragraphs": [
            "山上凉云收，日斜川风止。",
            "娥皇五十弦，秋深汉江水。",
            "初因无象外，牵感百忧里。",
            "霜露结瑶华，烟波劳玉指。",
            "将随落叶去，又绕疎苹起。",
            "哀响云合来，清余桐半死。",
            "女颜万岁后，岂复婵娟子。",
            "不道神无悲，那能久如此。",
            "魂魄无不之，九山徒相似。",
            "没没竟不从，唯伤远人耳。",
            "斑斑泪篁下，恐有学瑟鬼。"
        ],
        "notes": "",
        "id": "6dbbdd79b6942a0816fd5d0901929b60"
    },
    {
        "author": "鲍溶",
        "dynasty": "唐",
        "type": "诗",
        "rhythmic": "",
        "title": "闻蝉",
        "preface": "",
        "paragraphs": [
            "高蝉旦夕唳，景物浮凉气。",
            "木叶渐惊年，锦字因络纬。",
            "稍断当窗梦，更凄临水意。",
            "清香笋蒂风，晓露莲花泪。",
            "余引未全歇，凝悲寻迥至。",
            "星井欲望河，月扇看藏笥。",
            "谁念因声感，放歌写人事。"
        ],
        "notes": "",
        "id": "10c142a1164445d1bd4ddeda63000d95"
    },
    {
        "author": "鲍溶",
        "dynasty": "唐",
        "type": "诗",
        "rhythmic": "",
        "title": "怀幽期",
        "preface": "",
        "paragraphs": [
            "清砧击霜天外发，楚僧期到石上月。",
            "寒峰深虚独遶尽，夜水浅急不可越。",
            "窅机冥智难思量，无尽性月如空王。",
            "眼界行处不著我，天花下来惟有香。"
        ],
        "notes": "",
        "id": "91bb7038fd4eb102986d7ff5c4ce04a0"
    },
    {
        "author": "鲍溶",
        "dynasty": "唐",
        "type": "诗",
        "rhythmic": "",
        "title": "思琴高",
        "preface": "",
        "paragraphs": [
            "琴仙人，得仙去。",
            "万古钓龙空有处，我持曲钩思白鱼。",
            "仙溪绿尽含空虚，天钧踪迹无遗余。",
            "烧香寄影在岩树，东礼海日鸡鸣初。"
        ],
        "notes": "",
        "id": "918fa35a037496d850195fa8c0e6c394"
    },
    {
        "author": "鲍溶",
        "dynasty": "唐",
        "type": "诗",
        "rhythmic": "",
        "title": "得储道士书",
        "preface": "",
        "paragraphs": [
            "婵娟春尽暮心秋，邻里同年半白头。",
            "为问蓬莱近消息，海波平静好东游。"
        ],
        "notes": "",
        "id": "60f9e1bfd8266e93d9752bd659e3ff18"
    },
    {
        "author": "鲍溶",
        "dynasty": "唐",
        "type": "诗",
        "rhythmic": "",
        "title": "寒夜吟",
        "preface": "",
        "paragraphs": [
            "九衢金吾夜行行，上宫玉漏遥分明。",
            "霜飙乘阴扫地起，旅鸿迷雪遶枕声。",
            "远人归梦既不成，留家惜夜欢心发。",
            "罗幕画堂深皎洁，兰烟对酒客几人。",
            "兽火扬光二三月，细腰楚姬丝竹间。",
            "白纻长袖歌闲闲，岂识苦寒损朱颜。"
        ],
        "notes": "",
        "id": "ded9b4b8a5ed154372bd09bef66240c0"
    },
    {
        "author": "鲍溶",
        "dynasty": "唐",
        "type": "诗",
        "rhythmic": "",
        "title": "采莲曲二首 一",
        "preface": "",
        "paragraphs": [
            "弄舟朅来南塘水，荷叶映身摘莲子。",
            "暑衣清净鸳鸯喜，作浪舞花惊不起。",
            "殷勤护惜纤纤指，水菱初熟多新刺。"
        ],
        "notes": "",
        "id": "91158cd6d8a3cb112e8e4a16b2a8610d"
    },
    {
        "author": "鲍溶",
        "dynasty": "唐",
        "type": "诗",
        "rhythmic": "",
        "title": "采莲曲二首 二",
        "preface": "",
        "paragraphs": [
            "采莲朅来水无风，莲潭如鉴松如龙。",
            "夏衫短袖交斜红，艳歌笑鬬新芙蓉。"
        ],
        "notes": "",
        "id": "d44b01b19665a9a1b2fef5ed4ace3146"
    },
    {
        "author": "鲍溶",
        "dynasty": "唐",
        "type": "诗",
        "rhythmic": "",
        "title": "玉山谣奉送王隐者",
        "preface": "",
        "paragraphs": [
            "凤皇城南玉山高，石脚耸立争雄豪。",
            "攒峰胎玉气色润，百泉透云流不尽。",
            "万古分明对眼开，五烟窈窕呈祥近。",
            "有客师事金身仙，用金买得山中田。",
            "闲开玉水灌芝草，静醉天酒松间眠。",
            "心期南溟万里外，出山几遇光阴改。",
            "水玉丁东不可闻，冰华皎洁应如待。",
            "秋风引吾歌去来，玉山彩翠遥相催。",
            "殷勤千树玉山顶，碧洞寥寥寒锦苔。"
        ],
        "notes": "",
        "id": "e6b27cca889d967ade455b4b0b1752a4"
    },
    {
        "author": "鲍溶",
        "dynasty": "唐",
        "type": "诗",
        "rhythmic": "",
        "title": "岐路",
        "preface": "",
        "paragraphs": [
            "北风送微寒，徒侣勤远征。",
            "忧人席不煖，残月马上明。",
            "飘飘岐路间，长见日初生。",
            "重嶂晓色浅，疎猨寒啼清。",
            "人间多岐路，常恐终身行。",
            "回见四方人，车轮无留声。",
            "空谷亦堪隐，下田非嬾耕。",
            "古人有遗训，饱食非亲荣。",
            "我生礼义乡，少小见太平。",
            "圣贤犹羁旅，况复非其名。"
        ],
        "notes": "",
        "id": "c921847a463ad2636219646fc041b660"
    },
    {
        "author": "鲍溶",
        "dynasty": "唐",
        "type": "诗",
        "rhythmic": "",
        "title": "陇头水",
        "preface": "",
        "paragraphs": [
            "陇头水，千古不堪闻。",
            "生归苏属国，死别李将军。",
            "细响风凋草，清哀雁落云。"
        ],
        "notes": "",
        "id": "f1b5e6195de17b90fec72854e3b41a4e"
    },
    {
        "author": "鲍溶",
        "dynasty": "唐",
        "type": "诗",
        "rhythmic": "",
        "title": "沙上月",
        "preface": "",
        "paragraphs": [
            "黄昏潮落南沙明，月光涵沙秋雪清。",
            "水文不上烟不荡，平平玉田冷空旷。"
        ],
        "notes": "",
        "id": "06327ebf7aa585f9c2e8d7457b71af0a"
    },
    {
        "author": "鲍溶",
        "dynasty": "唐",
        "type": "诗",
        "rhythmic": "",
        "title": "赠李黯将军",
        "preface": "",
        "paragraphs": [
            "细柳连营石壍牢，平安狼火赤星高。",
            "岩云入角雕龙爽，寒日摇旗画兽豪。",
            "搜伏雄儿欺魍魉，射声游骑怯分毫。",
            "圣人唯有河[湟]恨，寰海无虞在一劳。"
        ],
        "notes": "",
        "id": "5aaa14f0c58049fd1b001dd63285023d"
    },
    {
        "author": "鲍溶",
        "dynasty": "唐",
        "type": "诗",
        "rhythmic": "",
        "title": "人日陪宣州范中丞传正与范侍御宴",
        "preface": "",
        "paragraphs": [
            "人日春风绽早梅，谢家兄弟看花来。",
            "吴姬对客歌千曲，秦女留人酒百杯。",
            "丝柳向空轻婉转，玉山看日渐裴回。",
            "流光易去欢难得，莫厌频频上此台。"
        ],
        "notes": "",
        "id": "ac289dcdea5103736f5b5d5deb8ee976"
    },
    {
        "author": "鲍溶",
        "dynasty": "唐",
        "type": "诗",
        "rhythmic": "",
        "title": "古鉴",
        "preface": "",
        "paragraphs": [
            "古鉴含灵气象和，蛟龙盘鼻护金波。",
            "隐山道士未曾识，负局先生不敢磨。",
            "曾向春窗分绰约，误回秋水照蹉跎。",
            "世间纵有应难比，十斛明珠酬未多。"
        ],
        "notes": "",
        "id": "40eeca79a44680ebafe02ada65528563"
    },
    {
        "author": "鲍溶",
        "dynasty": "唐",
        "type": "诗",
        "rhythmic": "",
        "title": "送王炼师",
        "preface": "",
        "paragraphs": [
            "圣母祠堂药树香，邑君承命荐椒浆。",
            "风云大感精神地，雷雨频过父母乡。",
            "尽日一川侵草绿，回车二麦遶山黄。",
            "野人久会神仙事，敢奏歌钟庆万箱。"
        ],
        "notes": "",
        "id": "725ebb7f7426173f442ee4fd48feb61f"
    },
    {
        "author": "鲍溶",
        "dynasty": "唐",
        "type": "诗",
        "rhythmic": "",
        "title": "寄张十七校书李仁行秀才",
        "preface": "",
        "paragraphs": [
            "去年八月此佳辰，池上闲闲四五人。",
            "久行月影愁迷梦，误入华光笑认春。",
            "一与清风上芸阁，再期秋雨过龙津。",
            "今年此日何由见，蓬户萧条对病身。"
        ],
        "notes": "",
        "id": "4d11339e01b31ea87013c063ac472204"
    },
    {
        "author": "鲍溶",
        "dynasty": "唐",
        "type": "诗",
        "rhythmic": "",
        "title": "送王损之秀才赴举",
        "preface": "",
        "paragraphs": [
            "青门珮兰客，淮水誓风流。",
            "名在乡书贡，心期月殿游。",
            "平沙大河急，细雨二陵秋。",
            "感此添离恨，年光不少留。"
        ],
        "notes": "",
        "id": "d52dd0a0e39f4257b6a6cb47b5b9773d"
    },
    {
        "author": "鲍溶",
        "dynasty": "唐",
        "type": "诗",
        "rhythmic": "",
        "title": "旧镜",
        "preface": "",
        "paragraphs": [
            "团团铜镜似潭水，心爱玉颜私自亲。",
            "一经离别少年改，难与清光相见新。"
        ],
        "notes": "",
        "id": "04ad73a58913abe1b90756ad96b32a2a"
    },
    {
        "author": "鲍溶",
        "dynasty": "唐",
        "type": "诗",
        "rhythmic": "",
        "title": "忆郊天",
        "preface": "",
        "paragraphs": [
            "忆向郊坛望武皇，九军旗帐下南方。",
            "六龙日驭天行健，神母呈图地道光。",
            "浓煖气中生历草，是非烟里爱瑶浆。",
            "至今满耳箫韶曲，徒羡瑶池舞凤皇。"
        ],
        "notes": "",
        "id": "8fa8c9836d5e65b91bd468f232756c90"
    },
    {
        "author": "鲍溶",
        "dynasty": "唐",
        "type": "诗",
        "rhythmic": "",
        "title": "期尽",
        "preface": "",
        "paragraphs": [
            "鱼鏁生衣门不开，玉筐金月共尘埃。",
            "青山石妇千年望，雷雨曾知来不来。"
        ],
        "notes": "",
        "id": "a231f9504258f4dac7d6116a765c8515"
    },
    {
        "author": "鲍溶",
        "dynasty": "唐",
        "type": "诗",
        "rhythmic": "",
        "title": "晚山蝉",
        "preface": "",
        "paragraphs": [
            "山蝉秋晚妨人语，客子惊心马亦嘶。",
            "能阅几时新碧树，不知何日寂金闺。",
            "若逢海月明千里，莫忘何郎寄一题。"
        ],
        "notes": "",
        "id": "6ccb86562f0cb94944a73c61d312ab0b"
    },
    {
        "author": "鲍溶",
        "dynasty": "唐",
        "type": "诗",
        "rhythmic": "",
        "title": "秋暮送裴垍员外刺婺州",
        "preface": "",
        "paragraphs": [
            "婺女星边气不秋，金华山水似瀛州。",
            "含香太守心清净，去与神仙日日游。"
        ],
        "notes": "",
        "id": "ea24fea67c7ea5fb946ffa10436419a2"
    },
    {
        "author": "鲍溶",
        "dynasty": "唐",
        "type": "诗",
        "rhythmic": "",
        "title": "寄薛膺昆季",
        "preface": "",
        "paragraphs": [
            "楚山清洛两无期，梦里春风玉树枝。",
            "何况芙蓉楼上客，海门江月亦相思。"
        ],
        "notes": "",
        "id": "d479840dde9b3d452babc026855924c5"
    },
    {
        "author": "鲍溶",
        "dynasty": "唐",
        "type": "诗",
        "rhythmic": "",
        "title": "杨真人箓中像",
        "preface": "",
        "paragraphs": [
            "画中留得清虚质，人世难逢白鹤身。",
            "应见茅盈哀老弟，为持金箓救生人。"
        ],
        "notes": "",
        "id": "c8cf1907e74caffdd7fa7d037ec50fbe"
    },
    {
        "author": "鲍溶",
        "dynasty": "唐",
        "type": "诗",
        "rhythmic": "",
        "title": "寄卢给事汀吴员外丹",
        "preface": "",
        "paragraphs": [
            "姓丁黄鹤辽东去，客倩仙翁海上人。",
            "闻道姓名多改变，只今偕是圣朝臣。"
        ],
        "notes": "",
        "id": "6c97ea3016fb2d2ef61a57bc49104013"
    },
    {
        "author": "鲍溶",
        "dynasty": "唐",
        "type": "诗",
        "rhythmic": "",
        "title": "怀王直秀才",
        "preface": "",
        "paragraphs": [
            "乡无竹圃为三径，贫寄邻家已二年。",
            "惟有素风身未坠，世间开口不言钱。"
        ],
        "notes": "",
        "id": "43db1eb16250057456efe62f4e9ca6bf"
    },
    {
        "author": "鲍溶",
        "dynasty": "唐",
        "type": "诗",
        "rhythmic": "",
        "title": "赠真公影堂",
        "preface": "",
        "paragraphs": [
            "旧房西壁画支公，昨暮今晨色不同。",
            "远客闲心无处所，独添香火望虚空。"
        ],
        "notes": "",
        "id": "d51379d7cc66c83d00852acbdd2a8b70"
    },
    {
        "author": "鲍溶",
        "dynasty": "唐",
        "type": "诗",
        "rhythmic": "",
        "title": "赠僧戒休",
        "preface": "",
        "paragraphs": [
            "风行露宿不知贫，明月为心又是身。",
            "欲问月中无我法，无人无我问何人。"
        ],
        "notes": "",
        "id": "179efdcd802f0119420c868a6d4b9bb5"
    },
    {
        "author": "鲍溶",
        "dynasty": "唐",
        "type": "诗",
        "rhythmic": "",
        "title": "秋夜怀紫阁峰僧",
        "preface": "",
        "paragraphs": [
            "满山雨色应难见，隔涧经声又不闻。",
            "紫阁夜深多入定，石台谁为扫秋云。"
        ],
        "notes": "",
        "id": "67daa66bf2608e9dc6172542220ea1da"
    },
    {
        "author": "鲍溶",
        "dynasty": "唐",
        "type": "诗",
        "rhythmic": "",
        "title": "酬江公见寄",
        "preface": "",
        "paragraphs": [
            "曾荅鴈门偈，为怜同社人。",
            "多慙惠休句，偕得此阳春。"
        ],
        "notes": "",
        "id": "6d138b91c55ec746b7516adad736ba8e"
    },
    {
        "author": "鲍溶",
        "dynasty": "唐",
        "type": "诗",
        "rhythmic": "",
        "title": "送罗侍御归西台",
        "preface": "",
        "paragraphs": [
            "归台新柱史，辞府旧英髦。",
            "劝酒莲幕贵，望尘骢马高。",
            "诗情分绣段，劒彩拂霜毫。",
            "此举关风化，谁云别恨劳。"
        ],
        "notes": "",
        "id": "4dc889dc36dd11fed678db8a0d5fe0d6"
    },
    {
        "author": "鲍溶",
        "dynasty": "唐",
        "type": "诗",
        "rhythmic": "",
        "title": "宿水亭",
        "preface": "",
        "paragraphs": [
            "雕楹彩槛压通波，鱼鳞碧幕衔曲玉。",
            "夜深星月伴芙蓉，如在广寒宫里宿。"
        ],
        "notes": "",
        "id": "ed0f880c78d903e77b1b9e6d4756f487"
    },
    {
        "author": "鲍溶",
        "dynasty": "唐",
        "type": "诗",
        "rhythmic": "",
        "title": "寄峨嵋山杨炼师",
        "preface": "",
        "paragraphs": [
            "道士夜诵蘂珠经，白鹤下遶香烟听。",
            "夜移经尽人上鹤，仙风吹入秋冥冥。"
        ],
        "notes": "",
        "id": "fddfd0fed381531fe720adb642b14786"
    },
    {
        "author": "鲍溶",
        "dynasty": "唐",
        "type": "诗",
        "rhythmic": "",
        "title": "寄海陵韩长官",
        "preface": "",
        "paragraphs": [
            "吏散重门印不开，玉琴招鹤舞裴回。",
            "野人为此多东望，云雨仍从海上来。"
        ],
        "notes": "",
        "id": "61770ff07c0c229559eda5fcfb0c3472"
    },
    {
        "author": "鲍溶",
        "dynasty": "唐",
        "type": "诗",
        "rhythmic": "",
        "title": "淮南卧病感路群侍御访别",
        "preface": "",
        "paragraphs": [
            "西台御史重难言，落木疎篱遶病魂。",
            "一望青云感骢马，欵行黄草出柴门。"
        ],
        "notes": "",
        "id": "31f42d691801b6965a86bad78ec8cbe5"
    },
    {
        "author": "鲍溶",
        "dynasty": "唐",
        "type": "诗",
        "rhythmic": "",
        "title": "题禅定寺集公竹院",
        "preface": "",
        "paragraphs": [
            "公门得休静，禅寺少逢迎。",
            "任客看花醉，随僧入竹行。",
            "归时常犯夜，云里有经声。"
        ],
        "notes": "",
        "id": "b705eb1bf0b6418e4f56920961909a12"
    },
    {
        "author": "鲍溶",
        "dynasty": "唐",
        "type": "诗",
        "rhythmic": "",
        "title": "风筝",
        "preface": "",
        "paragraphs": [
            "何响与天通，瑶筝挂望中。",
            "彩弦非触指，锦瑟忽闻风。",
            "鴈柱虚连势，鸾歌且坠空。",
            "夜和霜击磬，晴引凤归桐。",
            "幽咽谁生怨，清泠自匪躬。",
            "秦姬收宝匣，搔首不成功。"
        ],
        "notes": "",
        "id": "609005538961a686de3470849c82bc78"
    },
    {
        "author": "鲍溶",
        "dynasty": "唐",
        "type": "诗",
        "rhythmic": "",
        "title": "经旧游",
        "preface": "",
        "paragraphs": [
            "游鱼怀故池，倦鸟怀故窠。",
            "故山系归念，行坐青巍峨。",
            "羸马经旧途，此乡喜重过。",
            "居人无故老，倍感别日多。",
            "但见野中坟，累累如青螺。",
            "凉风日摇落，桑下松婆娑。",
            "叹息追古人，临风伤逝波。",
            "古人无不死，叹息欲如何。",
            "朅来遂远心，默默存天和。"
        ],
        "notes": "",
        "id": "221b47f17880a880b5989af9c9c8dbb6"
    },
    {
        "author": "鲍溶",
        "dynasty": "唐",
        "type": "诗",
        "rhythmic": "",
        "title": "过薛舍人旧隐",
        "preface": "",
        "paragraphs": [
            "寝门来哭夜，此月小祥初。",
            "风意犹忆瑟，萤光乍近书。",
            "墙蒿藏宿鸟，池月上钩鱼。",
            "徒引相思泪，涓涓东逝余。"
        ],
        "notes": "",
        "id": "5b9d1eac91202f4a6d8fc61a6a9407f5"
    },
    {
        "author": "鲍溶",
        "dynasty": "唐",
        "type": "诗",
        "rhythmic": "",
        "title": "山居",
        "preface": "",
        "paragraphs": [
            "窈窕垂涧萝，蒙茸黄葛花。",
            "鸳鸯怜碧水，照影舞金沙。"
        ],
        "notes": "",
        "id": "a6f994d8432dd0ba22512af966a216cf"
    },
    {
        "author": "鲍溶",
        "dynasty": "唐",
        "type": "诗",
        "rhythmic": "",
        "title": "暮秋与裴居晦宴因见采菊花之作",
        "preface": "",
        "paragraphs": [
            "菊花低色过重阳，似忆王孙白玉觞。",
            "今日王孙好收采，高天已下两回霜。"
        ],
        "notes": "",
        "id": "faefedd15d9dff101ea9ff01ad1b1243"
    },
    {
        "author": "鲍溶",
        "dynasty": "唐",
        "type": "诗",
        "rhythmic": "",
        "title": "望麻姑山",
        "preface": "",
        "paragraphs": [
            "幽人往往怀麻姑，浮世悠悠仙景殊。",
            "自从青鸟不堪使，更得蓬莱消息无。"
        ],
        "notes": "",
        "id": "7f9a79d12b029bd1387115d7f7a6e92c"
    },
    {
        "author": "鲍溶",
        "dynasty": "唐",
        "type": "诗",
        "rhythmic": "",
        "title": "湖上望月",
        "preface": "",
        "paragraphs": [
            "湖上清凉月更好，天边旅人犹未归。",
            "几见金波满还破，草虫声畔露沾衣。"
        ],
        "notes": "",
        "id": "4bf9aa7ec303c6ae36cb2312bf1f21bd"
    },
    {
        "author": "鲍溶",
        "dynasty": "唐",
        "type": "诗",
        "rhythmic": "",
        "title": "襄阳怀古",
        "preface": "",
        "paragraphs": [
            "襄阳太守沈碑意，身后身前几年事。",
            "湘江千岁未为陵，水底鱼龙应识字。"
        ],
        "notes": "",
        "id": "d14c210b7af151e0943c41514969b067"
    },
    {
        "author": "鲍溶",
        "dynasty": "唐",
        "type": "诗",
        "rhythmic": "",
        "title": "秋夜对月寄僧特",
        "preface": "",
        "paragraphs": [
            "忆见特公赏秋处，凉溪看月清光寒。",
            "今夕深溪又相映，特公何处共团圆。"
        ],
        "notes": "",
        "id": "ed991bf81363fd8e4fb5a7e4c0c87d9d"
    },
    {
        "author": "鲍溶",
        "dynasty": "唐",
        "type": "诗",
        "rhythmic": "",
        "title": "望江中金山寺",
        "preface": "",
        "paragraphs": [
            "一朵蓬莱在世间，梵王宫阙翠云间。",
            "近南溪水更清浅，闻道游人未忍还。"
        ],
        "notes": "",
        "id": "3d2441b04810e87cfe54cf12ee3b664f"
    },
    {
        "author": "鲍溶",
        "dynasty": "唐",
        "type": "诗",
        "rhythmic": "",
        "title": "宿青牛谷梁炼师仙居",
        "preface": "",
        "paragraphs": [
            "随云步入青牛谷，青牛道士留我宿。",
            "可怜夜久月中行，惟有坛边一枝竹。"
        ],
        "notes": "",
        "id": "d55c57d40320d15d22d4ce45304ac0bb"
    },
    {
        "author": "鲍溶",
        "dynasty": "唐",
        "type": "诗",
        "rhythmic": "",
        "title": "得僧书",
        "preface": "",
        "paragraphs": [
            "身归紫霄岭，书下白云来。",
            "翦笋发寒字，烧花芳夜雷。",
            "想随香驭至，不假定钟催。"
        ],
        "notes": "",
        "id": "1c04fa410c5d14aefbb5d2fdd4150aae"
    },
    {
        "author": "鲍溶",
        "dynasty": "唐",
        "type": "诗",
        "rhythmic": "",
        "title": "见袁德师侍御说江南有仙檀花因以戏赠",
        "preface": "",
        "paragraphs": [
            "闻说天坛花耐凉，笑风含露对秋光。",
            "欲求御史更分别，何似衣花岁岁香。"
        ],
        "notes": "",
        "id": "754661c39a1bf130b2ac5f836136101a"
    },
    {
        "author": "鲍溶",
        "dynasty": "唐",
        "type": "诗",
        "rhythmic": "",
        "title": "和王璠侍御酬友人赠白角冠",
        "preface": "",
        "paragraphs": [
            "芙蓉寒艳镂冰姿，天朗灯深拔豸时。",
            "好见吹笙伊洛上，紫烟丹凤亦相随。"
        ],
        "notes": "",
        "id": "aa8412902fd4f36a4de17c5e1820a6b2"
    },
    {
        "author": "鲍溶",
        "dynasty": "唐",
        "type": "诗",
        "rhythmic": "",
        "title": "送僧择栖游天台二首 一",
        "preface": "",
        "paragraphs": [
            "身非居士常多病，心爱空王稍觉闲。",
            "师问寄禅何处所，浙东青翠沃洲山。"
        ],
        "notes": "",
        "id": "bc2ee52cf1494e9d4004134de35b3453"
    },
    {
        "author": "鲍溶",
        "dynasty": "唐",
        "type": "诗",
        "rhythmic": "",
        "title": "送僧择栖游天台二首 二",
        "preface": "",
        "paragraphs": [
            "金岭雪晴僧独归，水文霞彩衲禅衣。",
            "可怜石室烧香夜，江月对心无是非。"
        ],
        "notes": "",
        "id": "8a09fb1156e02b217139c71f4842d5b7"
    },
    {
        "author": "鲍溶",
        "dynasty": "唐",
        "type": "诗",
        "rhythmic": "",
        "title": "上巳日寄樊瓘樊宗宪兼呈上浙东孟中丞简",
        "preface": "",
        "paragraphs": [
            "世间禊事风流处，镜里云山若画屏。",
            "今日会稽王内史，好将宾客醉兰亭。"
        ],
        "notes": "",
        "id": "a15f8f7b004cc53ee8df1ecc20a38ba4"
    },
    {
        "author": "鲍溶",
        "dynasty": "唐",
        "type": "诗",
        "rhythmic": "",
        "title": "暮春戏赠樊宗宪",
        "preface": "",
        "paragraphs": [
            "羌笛胡琴春调长，美人何处乐年芳。",
            "野船弄酒鸳鸯醉，官路攀花騕褭狂。",
            "应和朝云垂手语，肯嫌夜色断刀光。"
        ],
        "notes": "",
        "id": "424bca5d6c438d1ee40ff271fea928dd"
    },
    {
        "author": "鲍溶",
        "dynasty": "唐",
        "type": "诗",
        "rhythmic": "",
        "title": "酬王侍御",
        "preface": "",
        "paragraphs": [
            "慙非青玉制，故以赠仙郎。",
            "希翼留书合，提携在笔床。",
            "讵能辉绣服，安得似芸香。",
            "所报何珍重，清明胜夜光。"
        ],
        "notes": "",
        "id": "7925308ad08ba92086d2a3d9dd4d23cd"
    },
    {
        "author": "鲍溶",
        "dynasty": "唐",
        "type": "诗",
        "rhythmic": "",
        "title": "寄宋申锡评事时从李少师移军回归",
        "preface": "",
        "paragraphs": [
            "君逐元侯静虏归，虎旗龙节驻春晖。",
            "欲求岱岳燔柴礼，已锡鲁人缝掖衣。",
            "长劒一时天外倚，五云多遶日边飞。",
            "心期共贺太平世，去去故乡亲食薇。"
        ],
        "notes": "",
        "id": "22a63848d3ce31130cdb92e1ca99a966"
    },
    {
        "author": "鲍溶",
        "dynasty": "唐",
        "type": "诗",
        "rhythmic": "",
        "title": "夏日怀杜悰驸马",
        "preface": "",
        "paragraphs": [
            "五月清凉萧史家，瑶池分水种菱花。",
            "回文地簟龙鳞浪，交鏁天窗蝉翼纱。",
            "闲遣青琴飞小雪，自看碧玉破甘瓜。",
            "仍闻圣主知书癖，凤阁烧香对五车。"
        ],
        "notes": "",
        "id": "5c086efab2c46830da5c5ceea85ae37b"
    },
    {
        "author": "鲍溶",
        "dynasty": "唐",
        "type": "诗",
        "rhythmic": "",
        "title": "莺雏",
        "preface": "",
        "paragraphs": [
            "双莺衔野蝶，枝上教雏飞。",
            "避日花阴语，愁风竹里啼。",
            "须防美人赏，为尔好毛衣。"
        ],
        "notes": "",
        "id": "4c7c0f18a43630c475b82384bea5995d"
    },
    {
        "author": "鲍溶",
        "dynasty": "唐",
        "type": "诗",
        "rhythmic": "",
        "title": "上阳宫月",
        "preface": "",
        "paragraphs": [
            "水北宫城夜柝严，宫西新月影纤纤。",
            "受环花幌小开镜，移烛瑶房皆卷帘。",
            "学织机边娥影静，拜新衣上露华沾。",
            "合裁班扇思行幸，愿托凉风箧笥嫌。"
        ],
        "notes": "",
        "id": "a1758d44a961031519de65a93991aa38"
    },
    {
        "author": "鲍溶",
        "dynasty": "唐",
        "type": "诗",
        "rhythmic": "",
        "title": "淮南卧病闻李相夷简移军山阳以靖东寇感激之下因抒长句",
        "preface": "",
        "paragraphs": [
            "太白星前龙虎符，元臣出将顺天诛。",
            "教闻清净萧丞相，计立安危范大夫。",
            "玉帐黄昏大刁斗，月营寒晓小单于。",
            "鲁连未必蹈沧海，应见麒麟新画图。"
        ],
        "notes": "",
        "id": "5dced8db6ef919b147e0a8fca015cc77"
    },
    {
        "author": "鲍溶",
        "dynasty": "唐",
        "type": "诗",
        "rhythmic": "",
        "title": "读淮南李相行营至楚州诗",
        "preface": "",
        "paragraphs": [
            "阃外建牙威不宾，古来戡难忆忠臣。",
            "已分舟楫归元老，更使熊罴属丈人。",
            "玄象合教沧海晏，青龙喜应太山春。",
            "来年二月登封礼，去望台星扈日轮。"
        ],
        "notes": "",
        "id": "b93e33b10361a7a4fc621b4780442f19"
    },
    {
        "author": "鲍溶",
        "dynasty": "唐",
        "type": "诗",
        "rhythmic": "",
        "title": "读李相心中乐",
        "preface": "",
        "paragraphs": [
            "负海狂鲸纵巨鳞，四朝天子阻时巡。",
            "谁将侯玉乖南面，几使戎军殷左轮。",
            "久作妖星虚费日，终□天洞亦何人。",
            "果闻丞相心中乐，上赞陶唐一万春。"
        ],
        "notes": "",
        "id": "7868747cc56d28a8d2cfd7e4901e491e"
    },
    {
        "author": "鲍溶",
        "dynasty": "唐",
        "type": "诗",
        "rhythmic": "",
        "title": "闻国家将行封禅聊抒臣情",
        "preface": "",
        "paragraphs": [
            "云雨由来随六龙，玉泥瑶检不干封。",
            "山知槱柞新烟火，臣望箫韶旧鼓钟。",
            "清跸间过素王庙，翠华高映大夫松。",
            "旅中病客谙尧曲，身贱何由奏九重。"
        ],
        "notes": "",
        "id": "c5b0ef49605803a6f3b224af09446b59"
    },
    {
        "author": "鲍溶",
        "dynasty": "唐",
        "type": "诗",
        "rhythmic": "",
        "title": "和淮南李相公夷简喜平淄青回军之作",
        "preface": "",
        "paragraphs": [
            "横笛临吹发晓军，元戎幢节拂寒云。",
            "搜山羽骑乘风引，下濑楼船背水分。",
            "天际兽旗摇火燄，日前鱼甲动金文。",
            "马毛不汗东方靖，行见萧何第一勋。"
        ],
        "notes": "",
        "id": "78c0d381df51f95f2705bd8c6bbb5d97"
    },
    {
        "author": "鲍溶",
        "dynasty": "唐",
        "type": "诗",
        "rhythmic": "",
        "title": "秋暮八月十五夜与王璠侍御赏月因怆远离聊以奉寄",
        "preface": "",
        "paragraphs": [
            "前月月明夜，美人同远光。",
            "清尘一以间，今夕坐相忘。",
            "风落芙蓉露，凝余绣服香。"
        ],
        "notes": "",
        "id": "aca66ace41ed69dc4ad20897e11ae0ae"
    },
    {
        "author": "鲍溶",
        "dynasty": "唐",
        "type": "诗",
        "rhythmic": "",
        "title": "送萧世秀才",
        "preface": "",
        "paragraphs": [
            "心交别我西京去，愁满春魂不易醒。",
            "从此无人访穷病，马蹄车辙草青青。"
        ],
        "notes": "",
        "id": "2b9fa8950cf6aa812e1e1f84ba8b104a"
    },
    {
        "author": "鲍溶",
        "dynasty": "唐",
        "type": "诗",
        "rhythmic": "",
        "title": "怀惠明禅师",
        "preface": "",
        "paragraphs": [
            "秋天欲霜夜无风，我意不在天地中。",
            "雪山世界此凉夜，宝月独照琉璃宫。",
            "解空长老莲花手，曾以佛书亲指授。",
            "雪岭无人又问来，十年夏腊平安否。"
        ],
        "notes": "",
        "id": "fd4b5026a615b8f31d9bc8ab863dd022"
    },
    {
        "author": "鲍溶",
        "dynasty": "唐",
        "type": "诗",
        "rhythmic": "",
        "title": "吴中夜别",
        "preface": "",
        "paragraphs": [
            "楚客秋思著黄叶，吴姬夜歌停碧云。",
            "声尽灯前各流泪，水天凉冷鴈离群。"
        ],
        "notes": "",
        "id": "63f14a7527c468f4d7e1cbf20b956f92"
    },
    {
        "author": "鲍溶",
        "dynasty": "唐",
        "type": "诗",
        "rhythmic": "",
        "title": "隋家井",
        "preface": "",
        "paragraphs": [
            "玉钩栏下寒泉水，金辘轳边影照人。",
            "此水今为九泉路，数枝花照数堆尘。"
        ],
        "notes": "",
        "id": "8b34c96a527367d201cb625950c291ae"
    },
    {
        "author": "鲍溶",
        "dynasty": "唐",
        "type": "诗",
        "rhythmic": "",
        "title": "寄王璠侍御求蜀笺",
        "preface": "",
        "paragraphs": [
            "蜀川牋纸彩云初，闻说王家最有余。",
            "野客思将池上学，石楠红叶不堪书。"
        ],
        "notes": "",
        "id": "9e021cc7dc306b419132d8e82efe10c3"
    },
    {
        "author": "鲍溶",
        "dynasty": "唐",
        "type": "诗",
        "rhythmic": "",
        "title": "湘妃列女操",
        "preface": "",
        "paragraphs": [
            "有虞夫人哭虞后，淑女何事又伤离，竹上泪迹生不尽。",
            "寄哀云和五十丝，云和终奏钧天曲。",
            "乍听宝琴遥嗣续，三湘测测流急绿。",
            "秋夜露寒蜀帝飞，枫林月斜楚臣宿。",
            "更疑川宫日黄昏，暗携女手殷勤言。",
            "环珮玲珑有无间，终疑既远双悄悄。",
            "苍梧旧云岂难召，老猨心寒不可啸。",
            "目眄眄兮意蹉跎，魂腾腾兮惊秋波。",
            "曲一尽兮忆再奏，众弦不声且如何。"
        ],
        "notes": "",
        "id": "f9af1e2347c75991269c8d084bf6bb53"
    },
    {
        "author": "鲍溶",
        "dynasty": "唐",
        "type": "诗",
        "rhythmic": "",
        "title": "羽林行",
        "preface": "",
        "paragraphs": [
            "朝出羽林宫，入参云台议。",
            "独请万里行，不奏和亲事。",
            "君王重年少，深纳开边利。",
            "宝马雕玉鞍，一朝从万骑。",
            "煌煌都门外，祖帐光七贵。",
            "歌钟乐行军，云物惨别地。",
            "箫笳整部曲，幢盖动郊次。",
            "临风亲戚怀，满袖儿女泪。",
            "行行复何赠，长劒报恩字。"
        ],
        "notes": "",
        "id": "0d1e3ead7a4c140beebb73b97dfe04af"
    },
    {
        "author": "鲍溶",
        "dynasty": "唐",
        "type": "诗",
        "rhythmic": "",
        "title": "鸣鴈行",
        "preface": "",
        "paragraphs": [
            "七月朔方鴈心苦，联影翻空落南土。",
            "八月江南阴复晴，浮云绕天难夜行。",
            "羽翼劳痛心虚惊，一声相呼百处鸣。",
            "楚童夜宿烟波侧，沙上布罗连草色。",
            "月暗风悲欲下天，不知何处容栖息？",
            "楚童胡为伤我神，尔不曾作远行人。",
            "江南羽族本不少，宁得网罗此客鸟。"
        ],
        "notes": "",
        "id": "84ad1f2aa5c6ce4086d262dcb4327b54"
    },
    {
        "author": "鲍溶",
        "dynasty": "唐",
        "type": "诗",
        "rhythmic": "",
        "title": "织妇词",
        "preface": "",
        "paragraphs": [
            "百日织彩丝，一朝停杼机。",
            "机中有双凤，化作天边衣。",
            "使人马如风，诚不阻音徽。",
            "影响随羽翼，双双绕君飞。",
            "行人岂愿行，不怨不知归。",
            "所怨天尽处，何人见光辉。"
        ],
        "notes": "",
        "id": "8e86c760a31b3fb625023c110f43c46f"
    },
    {
        "author": "鲍溶",
        "dynasty": "唐",
        "type": "诗",
        "rhythmic": "",
        "title": "塞上行",
        "preface": "",
        "paragraphs": [
            "西风应时筋角坚，承露牧马水草冷。",
            "可怜黄河九曲尽，毡馆牢落胡无影。"
        ],
        "notes": "",
        "id": "26fc73f395ff3e090e9a585ebd3ef208"
    },
    {
        "author": "鲍溶",
        "dynasty": "唐",
        "type": "诗",
        "rhythmic": "",
        "title": "采珠行",
        "preface": "",
        "paragraphs": [
            "东方暮空海面平，骊龙弄珠烧月明。",
            "海人惊窥水底火，百宝错落随龙行。",
            "浮心一夜生奸见，月质龙躯看几遍。",
            "擘波下去忘此身，迢迢谓海无灵神。",
            "海宫正当龙睡重，昨夜孤光今得弄。",
            "河伯空忧水府贫，天吴不敢相惊动。",
            "一团冰容掌上清，四面人入光中行。",
            "腾华乍摇白日影，铜镜万古羞为灵。",
            "海边老翁怨狂子，抱珠哭向无底水。",
            "一富何须龙颔前，千金几葬鱼腹里。",
            "鳞虫变化为阴阳，填海破山无景光。",
            "拊心髣髴失珠意，此土为尔离农桑。",
            "饮风衣日亦饱煖，老翁掷却荆鸡卵。"
        ],
        "notes": "",
        "id": "bde9e071716d9417fc4942c018e6c9e8"
    },
    {
        "author": "鲍溶",
        "dynasty": "唐",
        "type": "诗",
        "rhythmic": "",
        "title": "采葛行",
        "preface": "",
        "paragraphs": [
            "春溪几回葛花黄，黄麝引子山山香。",
            "蛮女不惜手足损，钩刀一一牵柔长。",
            "葛丝茸茸春雪体，深涧择泉清处洗。",
            "殷勤十指蚕吐丝，当窗袅袅声高机。",
            "织成一尺无一两，供进天子五月衣。",
            "水精夏殿开凉户，冰山绕座犹难御。",
            "衣亲玉体又何如，杳然独对秋风曙。",
            "镜湖女儿嫁鲛人，鲛绡逼肖也不分。",
            "吴中角簟泛清水，摇曳胜被三素云。",
            "自兹贡荐无人惜，那敢更争龙手迹。",
            "蛮女将来海市头，卖与岭南贫估客。"
        ],
        "notes": "",
        "id": "a0ccbe67332eb53d6f1657a59b78c468"
    },
    {
        "author": "鲍溶",
        "dynasty": "唐",
        "type": "诗",
        "rhythmic": "",
        "title": "南塘二首 一",
        "preface": "",
        "paragraphs": [
            "南塘旅舍秋浅清，夜深绿苹风不生。",
            "莲花受露重如睡，斜月起动鸳鸯声。"
        ],
        "notes": "",
        "id": "5faefb3c9659ac4961980f97b218bdd3"
    },
    {
        "author": "鲍溶",
        "dynasty": "唐",
        "type": "诗",
        "rhythmic": "",
        "title": "南塘二首 二",
        "preface": "",
        "paragraphs": [
            "塘东白日驻红雾，早鱼翻光落碧浔。",
            "画舟兰棹欲破浪，恐畏惊动莲花心。"
        ],
        "notes": "",
        "id": "d79c56b30614879a0245f323ccdd6a4e"
    },
    {
        "author": "鲍溶",
        "dynasty": "唐",
        "type": "诗",
        "rhythmic": "",
        "title": "东邻女",
        "preface": "",
        "paragraphs": [
            "双飞鹧鸪春影斜，美人盘金衣上花。",
            "身为父母几时客，一生知向何人家。"
        ],
        "notes": "",
        "id": "3f056a49a9cc178a4497fd61e91250e3"
    },
    {
        "author": "鲍溶",
        "dynasty": "唐",
        "type": "诗",
        "rhythmic": "",
        "title": "寄李都护",
        "preface": "",
        "paragraphs": [
            "去年河上送行人，万里弓旌一武臣。",
            "闻道玉关烽火灭，犬戎知有外家亲。"
        ],
        "notes": "",
        "id": "a577972408f9b91d38b7a8858f6c2c31"
    },
    {
        "author": "鲍溶",
        "dynasty": "唐",
        "type": "诗",
        "rhythmic": "",
        "title": "长安旅舍怀旧山",
        "preface": "",
        "paragraphs": [
            "昨夜清凉梦本山，眠云唤鹤有慙颜。",
            "青莲道士长堪羡，身外无名至老闲。"
        ],
        "notes": "",
        "id": "dbd5a1e6c5c31147e52c9cebd21d8078"
    },
    {
        "author": "鲍溶",
        "dynasty": "唐",
        "type": "诗",
        "rhythmic": "",
        "title": "汉宫词二首 一",
        "preface": "",
        "paragraphs": [
            "栢梁宸居清窈窕，东方先生夜待诏。",
            "夜久月当承露盘，内人吹笙舞凤鸾。"
        ],
        "notes": "",
        "id": "c5c82e1635d527b70a3a3e01679e7cfb"
    },
    {
        "author": "鲍溶",
        "dynasty": "唐",
        "type": "诗",
        "rhythmic": "",
        "title": "汉宫词二首 二",
        "preface": "",
        "paragraphs": [
            "月映东窗似玉轮，未央前殿绝声尘。",
            "宫槐花落西风起，鹦鹉惊寒夜唤人。"
        ],
        "notes": "",
        "id": "8d6c76afa811a8c4159ecaccf6009c5b"
    },
    {
        "author": "鲍溶",
        "dynasty": "唐",
        "type": "诗",
        "rhythmic": "",
        "title": "荐冰",
        "preface": "",
        "paragraphs": [
            "西陵宜先启，春寒寝庙清。",
            "历官分气候，天子荐精诚。",
            "已辨瑶池色，如和玉珮鸣。",
            "礼余神转肃，曙后月残明。",
            "雅合霜容洁，非同雪体轻。",
            "空怜一掬水，珍重此时情。"
        ],
        "notes": "",
        "id": "e04318d6d2baf367990bf4c76349a90c"
    },
    {
        "author": "鲍溶",
        "dynasty": "唐",
        "type": "诗",
        "rhythmic": "",
        "title": "送薛补阙入朝",
        "preface": "",
        "paragraphs": [
            "平原门下十余人，独受恩多未杀身。",
            "每叹陆家兄弟少，更怜杨氏子孙贫。",
            "柴门已断施行马，鲁酒那能醉近臣。",
            "赖有军中遗令在，犹将谈笑对风尘。"
        ],
        "notes": "",
        "id": "1f2713ed81dfdd864d788c233abf4574"
    },
    {
        "author": "鲍溶",
        "dynasty": "唐",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "万里岐路多，一身天地窄。"
        ],
        "notes": "",
        "id": "fed4b1100beaadf1d68cfa6fabf89b2a"
    },
    {
        "author": "鲍溶",
        "dynasty": "唐",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "径草渐生长短绿，庭花欲绽浅深红。",
            "夜瑟弦惊绿流水，暖松花放碧香烟。",
            "窗间夜学凝残烛，轩下朝吟向暖风。",
            "幽客携琴好归去，七丝闲和百泉声。",
            "野寺访僧归带月，芳林携客醉眠花。"
        ],
        "notes": "",
        "id": "e9bc6acb53ea77332e2b1dd280bfd8f6"
    },
    {
        "author": "鲍溶",
        "dynasty": "唐",
        "type": "诗",
        "rhythmic": "",
        "title": "劝酒行",
        "preface": "",
        "paragraphs": [
            "乐往难重得，老来岂自由。",
            "婵娟过三五，珠翠成仇雠。",
            "君不闻古曲，酒能消人忧。",
            "何人更年少，君惜秉烛游。",
            "莫闲金丝手，月在西南楼。",
            "罗换歌妾袂，锦缠舞人头。",
            "半醉月入怀，仰空笑牵牛。",
            "那令酒生尘，虚见红貌秋。",
            "（见《永乐大典》卷一二○四三「二十有」「酒」字「劝酒」条〖十三函一百二十四册〗。",
            "）。"
        ],
        "notes": "",
        "id": "4d9b60a2d29d9d955c27c7cba4e32d56"
    }
]