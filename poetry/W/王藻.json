[
    {
        "author": "王藻",
        "dynasty": "宋",
        "type": "诗",
        "rhythmic": "",
        "title": "盖仙山六题 仙洞",
        "preface": "",
        "paragraphs": [
            "仙人驾鹤上三清，坛石空留万古名。",
            "昨夜碧天星斗烂，不闻朝礼步虚声。"
        ],
        "notes": "",
        "id": "08275d43fee7723e3cdaa4dffb9a7ef7"
    },
    {
        "author": "王藻",
        "dynasty": "宋",
        "type": "诗",
        "rhythmic": "",
        "title": "盖仙山六题 龙洞",
        "preface": "",
        "paragraphs": [
            "沉沉古洞锁云寒，中有龙依积水蟠。",
            "若为苍生作霖雨，九天飞去不为难。"
        ],
        "notes": "",
        "id": "3eaa379a9c729920c2badcb5532dda86"
    },
    {
        "author": "王藻",
        "dynasty": "宋",
        "type": "诗",
        "rhythmic": "",
        "title": "盖仙山六题 甘泉",
        "preface": "",
        "paragraphs": [
            "一脉灵源来已长，色浓如醴味甘香。",
            "石龙洞处无尘染，留与仙家作玉浆。"
        ],
        "notes": "",
        "id": "888e34489ea9d3154be95d2a9e58d746"
    },
    {
        "author": "王藻",
        "dynasty": "宋",
        "type": "诗",
        "rhythmic": "",
        "title": "盖仙山六题 水精石",
        "preface": "",
        "paragraphs": [
            "仙留白石显灵踪，化出水精云洞中。",
            "一片寒冰清可琢，方员成器任良工。"
        ],
        "notes": "",
        "id": "b0fc14983d99a0aed62dd6c56337897e"
    },
    {
        "author": "王藻",
        "dynasty": "宋",
        "type": "诗",
        "rhythmic": "",
        "title": "盖仙山六题 双笋石",
        "preface": "",
        "paragraphs": [
            "生来双笋几经春，直上云霄无藓痕。",
            "若使坚刚解成竹，人应唤作两龙孙。"
        ],
        "notes": "",
        "id": "cb5c8e3eb41fd6aeb38ba23c0f576ebc"
    },
    {
        "author": "王藻",
        "dynasty": "宋",
        "type": "诗",
        "rhythmic": "",
        "title": "盖仙山六题 石人峰",
        "preface": "",
        "paragraphs": [
            "元气融成知几春，石人峰好与谁论。",
            "擎天不老岁长在，捧日无言形独尊。",
            "每为头先生雪白，何尝口解把霞吞。",
            "登高望处浑疑活，自许相随游洞门。"
        ],
        "notes": "",
        "id": "298ef5d7780c684d8a7446fc11aca2ef"
    },
    {
        "author": "王藻",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "路入麕䴥亭子岭，江围蒲稗富川城。"
        ],
        "notes": "",
        "id": "59370c6ef84aba635d463fe3a463882c"
    }
]