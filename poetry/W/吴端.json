[
    {
        "author": "吴端",
        "dynasty": "宋",
        "type": "诗",
        "rhythmic": "",
        "title": "山居漫兴",
        "preface": "",
        "paragraphs": [
            "莫笑山庄小，偏于隠者宜。",
            "门当八字路，园葺五经篱。",
            "地暖花开早，天寒酒熟迟。",
            "不须鸡报晓，已得数联诗。"
        ],
        "notes": "",
        "id": "7534942680cc28fbb148374bd56581aa"
    },
    {
        "author": "吴端",
        "dynasty": "宋",
        "type": "诗",
        "rhythmic": "",
        "title": "草堂",
        "preface": "",
        "paragraphs": [
            "草堂长寂寂，无事且徘徊。",
            "幽鸟啼清嶂，闲云覆绿苔。",
            "古琴邀月听，新酒对花开。",
            "俗驾何为者，移文招不来。"
        ],
        "notes": "",
        "id": "fbf782828aad29c7d6cd8e501b097b33"
    },
    {
        "author": "吴端",
        "dynasty": "宋",
        "type": "诗",
        "rhythmic": "",
        "title": "春怀",
        "preface": "",
        "paragraphs": [
            "柳阴满地水平池，门掩青春刻漏迟。",
            "蝶梦任渠分尔汝，蛙声谁复计公私。",
            "刘伶混世酒一石，梁叔逃名歌五噫。",
            "午睡觉来风动竹，自收隔夜著残棋。"
        ],
        "notes": "",
        "id": "a3c250625d97268162e8a96bdff58cf6"
    },
    {
        "author": "吴端",
        "dynasty": "宋",
        "type": "诗",
        "rhythmic": "",
        "title": "春日山行",
        "preface": "",
        "paragraphs": [
            "云峰叠叠路斜斜，隔洞炊烟三两家。",
            "何处有香来不断，嫩风微雨落松花。"
        ],
        "notes": "",
        "id": "89c38c470701d7634444cf93e8669bbf"
    }
]