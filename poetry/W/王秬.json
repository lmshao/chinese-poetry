[
    {
        "author": "王秬",
        "dynasty": "宋",
        "type": "诗",
        "rhythmic": "",
        "title": "题王龟龄詹事祠堂",
        "preface": "",
        "paragraphs": [
            "当时孤论偶相同，终始知心每愧公。",
            "才见安车延绮季，遽嗟石室祀文翁。",
            "百年公议分明在，一饷纷华究竟空。",
            "白发旧交衰甚矣，尚能留面对高风。"
        ],
        "notes": "",
        "id": "f47d7150845f0523f2d4611ff490d0e2"
    },
    {
        "author": "王秬",
        "dynasty": "宋",
        "type": "诗",
        "rhythmic": "",
        "title": "题不欺室张魏公为王龟龄书也何子应赋诗",
        "preface": "",
        "paragraphs": [
            "君不见开元名相张九龄，岁寒松柏森苍鳞。",
            "胡尘澒洞言始验，世间回首思忠臣。",
            "堂堂魏公忠贯日，志欲平戎奖王室。",
            "归来无地展经纶，余事文章挥健笔。",
            "玉节朱轓两君子，不以交情变生死。",
            "共将新句纪遗编，留与山林续诗史。"
        ],
        "notes": "",
        "id": "2af1aa27c22bd5647c3bdc053821cb3b"
    },
    {
        "author": "王秬",
        "dynasty": "宋",
        "type": "诗",
        "rhythmic": "",
        "title": "登历下古城员外新亭二首  其一",
        "preface": "",
        "paragraphs": [
            "新亭结构罢，隐见清湖阴。",
            "迹籍台观旧，气溟海岳深。",
            "圆荷想自昔，遗堞感至今。",
            "芳宴此时具，哀丝千古心。",
            "主称寿尊客，筵秩宴北林。",
            "不阻蓬荜兴，得兼梁甫吟。"
        ],
        "notes": "",
        "id": "f69d88117f27e9add30e6e3471329d05"
    },
    {
        "author": "王秬",
        "dynasty": "宋",
        "type": "诗",
        "rhythmic": "",
        "title": "登历下古城员外新亭二首  其二",
        "preface": "",
        "paragraphs": [
            "吾宗固神秀，体物写谋长。",
            "形制开古迹，曾冰延乐方。",
            "太山雄地理，巨壑眇云庄。",
            "高兴泊烦促，永怀清典常。",
            "含弘知四大，出入见三光。",
            "负郭喜粳稻，安时歌吉祥。"
        ],
        "notes": "",
        "id": "305571fce25179c8ec4815a59cc219fe"
    },
    {
        "author": "王秬",
        "dynasty": "宋",
        "type": "诗",
        "rhythmic": "",
        "title": "登绮霞亭",
        "preface": "",
        "paragraphs": [
            "危亭临霁景，金碧迥纷纷。",
            "天映中原气，山横万古云。",
            "夕阳寒未敛，孤鹜远犹闻。",
            "俯仰怀前哲，清樽为苾芬。"
        ],
        "notes": "",
        "id": "8a939860648f7cdf94e1000e79a01858"
    },
    {
        "author": "王秬",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "何时五亩成归计，来作邻翁伴艺林。"
        ],
        "notes": "",
        "id": "ab3822b305da9293a2689a9a9eb62924"
    },
    {
        "author": "王秬",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "柳色知春浅，钟声觉寺深。"
        ],
        "notes": "",
        "id": "6bef3ec274222d67e52b0aff75ce6f69"
    },
    {
        "author": "王秬",
        "dynasty": "宋",
        "type": "诗",
        "rhythmic": "",
        "title": "句  其三",
        "preface": "",
        "paragraphs": [
            "避虎连村静，分鱼一市腥。"
        ],
        "notes": "",
        "id": "ce639c2d1da64d085616ae8e66b193cf"
    },
    {
        "author": "王秬",
        "dynasty": "宋",
        "type": "诗",
        "rhythmic": "",
        "title": "句  其四",
        "preface": "",
        "paragraphs": [
            "羊角洞开风浩荡。"
        ],
        "notes": "",
        "id": "67e9163fba495f8a71f9a7c18412c304"
    }
]