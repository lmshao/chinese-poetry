[
    {
        "author": "吴谨微",
        "dynasty": "宋",
        "type": "诗",
        "rhythmic": "",
        "title": "游仙都  其一",
        "preface": "",
        "paragraphs": [
            "薄宦驱人畏简书，金柔暑浊倦征途。",
            "归来有意寻真境，路入仙都不惮迂。"
        ],
        "notes": "",
        "id": "20c9f5b86307b5ba0eae1728426645e8"
    },
    {
        "author": "吴谨微",
        "dynasty": "宋",
        "type": "诗",
        "rhythmic": "",
        "title": "游仙都  其二",
        "preface": "",
        "paragraphs": [
            "辙迹峰前聊息迹，忘归洞口未能归。",
            "往来名利憧憧者，著脚仙都亦自稀。"
        ],
        "notes": "",
        "id": "917e8a59393349e1cf6dbecd314472fd"
    },
    {
        "author": "吴谨微",
        "dynasty": "宋",
        "type": "诗",
        "rhythmic": "",
        "title": "游仙都  其三",
        "preface": "",
        "paragraphs": [
            "黄冠道士老而癯，相对谈玄一事无。",
            "劝我莫教沉宦海，人间亦自有仙都。"
        ],
        "notes": "",
        "id": "00436d0bcd879cdb237a5dbdda8cfd4f"
    },
    {
        "author": "吴谨微",
        "dynasty": "宋",
        "type": "诗",
        "rhythmic": "",
        "title": "游仙都  其四",
        "preface": "",
        "paragraphs": [
            "石笋古传八百丈，鼎湖仙去几千年。",
            "我疑二事无从政，但信仙都是洞天。"
        ],
        "notes": "",
        "id": "4681720f782088ba02d02e0211755333"
    },
    {
        "author": "吴谨微",
        "dynasty": "宋",
        "type": "诗",
        "rhythmic": "",
        "title": "游仙都  其五",
        "preface": "",
        "paragraphs": [
            "山下霏微雨洒尘，门前嘹唳鹤迎人。",
            "遂成一觉仙都梦，更访遗踪得隐真。"
        ],
        "notes": "",
        "id": "4a4afacd27e7db41d928ebfd61e08e3e"
    }
]