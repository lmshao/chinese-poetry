[
    {
        "author": "王播",
        "dynasty": "唐",
        "type": "诗",
        "rhythmic": "",
        "title": "淮南游故居感旧酬西川李尚书德裕",
        "preface": "",
        "paragraphs": [
            "昔年献赋去江湄，今日行春到却悲。",
            "三径仅存新竹树，四邻惟见旧孙儿。",
            "壁间潜认偷光处，川上宁忘结网时。",
            "更见桥边记名姓，始知题柱免人嗤。"
        ],
        "notes": "",
        "id": "d04d3c29238e8f9d96a524fd3ad9393b"
    },
    {
        "author": "王播",
        "dynasty": "唐",
        "type": "诗",
        "rhythmic": "",
        "title": "题木兰院二首 一",
        "preface": "",
        "paragraphs": [
            "三十年前此院游，木兰花发院新修。",
            "如今再到经行处，树老无花僧白头。"
        ],
        "notes": "",
        "id": "836b3432674da71a8f78b55c908440ab"
    },
    {
        "author": "王播",
        "dynasty": "唐",
        "type": "诗",
        "rhythmic": "",
        "title": "题木兰院二首 二",
        "preface": "",
        "paragraphs": [
            "上堂已了各西东，惭愧阇黎饭后钟。",
            "三十年来尘扑面，如今始得碧纱笼。"
        ],
        "notes": "",
        "id": "9e8e274a8203d596e0a89abffdcc437c"
    }
]