[
    {
        "author": "文天祐",
        "dynasty": "宋",
        "type": "诗",
        "rhythmic": "",
        "title": "黄山听琴",
        "preface": "",
        "paragraphs": [
            "岁晏抱琴入室处，榾柮烧残听风雨。",
            "有客五弦弹太古，扫空恩怨不儿女。",
            "污樽抔饮击土鼓，如与羲轩相对语。",
            "又如重华坐舜皋，万物长养不苦窳。",
            "闻君澹然太古音，感君悠悠太古心。",
            "古心古音谁能识，应向松涛处处寻。"
        ],
        "notes": "",
        "id": "05659eb46e1158a26ae04258364cc7d7"
    },
    {
        "author": "文天祐",
        "dynasty": "宋",
        "type": "诗",
        "rhythmic": "",
        "title": "别黄山",
        "preface": "",
        "paragraphs": [
            "黄山别去恨绵绵，华表重寻第几巅。",
            "马迹苔肥连碧汉，龙潭水暖涨灵泉。",
            "断无花逐桃溪外，别有春留药圃边。",
            "𫛸鴂一声人亦老，鬓丝惊笑玉颜仙。"
        ],
        "notes": "",
        "id": "50d2c6164d2288940bf4d7c611d3ccea"
    },
    {
        "author": "文天祐",
        "dynasty": "宋",
        "type": "诗",
        "rhythmic": "",
        "title": "存目",
        "preface": "",
        "paragraphs": [
            "诗题：送人往湖南首句：雁抱秋月洞庭边。"
        ],
        "notes": "",
        "id": "be22b85dd01d35ebcd836db5780f55cb"
    }
]