[
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "倚楹操  其一",
        "preface": "",
        "paragraphs": [
            "马则食葵，而余则饥。",
            "盗则得羊，而余无兄。",
            "知谁为此，兮余不聊生，谁余哀兮余思深。",
            "中忽忽兮外不知其啸吟，野哉邻妻兮曾谓余淫。",
            "以己逆人兮，余不知其何心。"
        ],
        "notes": "",
        "id": "48c6e4ef9fc4c0e210802374a399f9fe"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "倚楹操  其二",
        "preface": "",
        "paragraphs": [
            "亡羊奔奔，岂不有邻。",
            "子可闭门，亡羊不复。",
            "去何自逐，身则非牧。",
            "雾蒙蒙兮水漰漰，谓兄无行兮兄行。",
            "不忍一失于邻而忍失厥身，虽然殒子之身兮，其亦如亡羊之邻。"
        ],
        "notes": "",
        "id": "e44798ecd13592144d1ad956a5b8c317"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "鼷鼠操",
        "preface": "",
        "paragraphs": [
            "鼷鼠鼷鼠，实食其牛，牛则不知。",
            "彼牛彼牛，既卜以郊，伤则免之。"
        ],
        "notes": "",
        "id": "2e79843234c97e7f38284ad72de5ac96"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "噫田操四章章六句寄呈王介甫  其一",
        "preface": "",
        "paragraphs": [
            "田彼黍矣，则食于秋。",
            "我人之耕，载芟载薅。",
            "岂不惮劳，将食无攸。"
        ],
        "notes": "",
        "id": "31712b25e7924051fa0c2fd21ef40e24"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "噫田操四章章六句寄呈王介甫  其二",
        "preface": "",
        "paragraphs": [
            "田彼黍矣，几不螽蝝。",
            "我人之耕，而不谋年。",
            "唯其不谋年，是用卒食于田。"
        ],
        "notes": "",
        "id": "d9be23c55f0c03b3305c767622878d69"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "噫田操四章章六句寄呈王介甫  其三",
        "preface": "",
        "paragraphs": [
            "伐木伐木，无废于勤。",
            "不足柱榱，犹用以薪。",
            "岂弟君子，无易于人。"
        ],
        "notes": "",
        "id": "54ce4e5ab3fd1599f92e4f00f94ef665"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "噫田操四章章六句寄呈王介甫  其四",
        "preface": "",
        "paragraphs": [
            "谁能采芹，不适有获。",
            "果蓏树之，则食其实。",
            "岂弟君子，孔敬且力。"
        ],
        "notes": "",
        "id": "9ac8c75e36309c11d4182e9c2050ab2a"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "终雌操",
        "preface": "",
        "paragraphs": [
            "林鸠之雌兮，不有巢而子兮，而有巢以止兮。",
            "吁嗟乎已兮，终巢之从兮，吁嗟乎雄兮。",
            "终巢之乐兮，吁嗟乎鹊兮。"
        ],
        "notes": "",
        "id": "1d4df2a628c3a7ffd16bc6a25c50007c"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "终风操",
        "preface": "",
        "paragraphs": [
            "云之扬扬，油油其蒙。",
            "望我以雨，卒从以风。",
            "云之油油，扬扬其去。",
            "我挽不可，泣立以伫。",
            "终风不休，终云不留。",
            "不雨我田，不谷我收。",
            "岩岩南山，有川其下。",
            "徒能必云，不能必雨。",
            "蓁蓁者林，有越而樛。",
            "人伐以归，我徂安休。",
            "嗟今之人，顾己是求。",
            "有顾者木，曷为而材。",
            "大折以薪，小生何哉。",
            "嗟今之人，谁同我哀。"
        ],
        "notes": "",
        "id": "a880b7fa363e891eb2525e7060f2a732"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "夕日操  其一",
        "preface": "",
        "paragraphs": [
            "煜煜夕日，逝何忽兮。",
            "有辉而星，尔留曷其。",
            "我视而冥，我适不行。",
            "我尽日乃倾，独何求于尔星。"
        ],
        "notes": "",
        "id": "30ef1920a129207f265775c992906561"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "夕日操  其二",
        "preface": "",
        "paragraphs": [
            "煜煜夕日，不尚有朝。",
            "皦皦君子，去谁繇招。",
            "死如可从，生百不聊。"
        ],
        "notes": "",
        "id": "5e311baadc3e6e4344ac0e1bbee0f93a"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "夕日操  其三",
        "preface": "",
        "paragraphs": [
            "绎绎道周，伊谁之园。",
            "夙不筑自垣，今安以樊。",
            "人各有心，亦不思旃。"
        ],
        "notes": "",
        "id": "7977866c054aaa09457f34fa6eb9d9b8"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "于忽操  其一",
        "preface": "",
        "paragraphs": [
            "于忽乎，不可以为，其又奚为。",
            "离娄之精，夜何有于明。",
            "瞽旷之耳，聋者亦有尔。",
            "束王良之手兮，后车载之。",
            "前行险以既覆兮，后逐逐其犹来。",
            "虽目盼而心骇兮，顾其能之安施。",
            "委墨绳以听人兮，虽班输亦奚以为。"
        ],
        "notes": "",
        "id": "3d8224620a6093eb45a8a685c47124b1"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "于忽操  其二",
        "preface": "",
        "paragraphs": [
            "于忽乎，不可以为，其又奚为。",
            "椽栌桷榱之累重，顾柱小之奈何。",
            "方风雨之晦阴，行者艰而莫休，居者坐以笑歌。",
            "不知压之忽然兮，其谓安何。"
        ],
        "notes": "",
        "id": "3d8224620a6093eb45a8a685c47124b1"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "于忽操  其三",
        "preface": "",
        "paragraphs": [
            "于忽乎，不可以为，其又奚为。",
            "谓鸡斯飞，谁得而覊。",
            "谓豕斯突，何取于缚。",
            "是皆以食而得之，吾方饥而噫。",
            "鸡兮豕兮，死以是兮。"
        ],
        "notes": "",
        "id": "3d8224620a6093eb45a8a685c47124b1"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "辞粟操",
        "preface": "",
        "paragraphs": [
            "食人之粟，饱复何为。",
            "当人之赐，罪亦何辞。",
            "有以我为是兮，岂无以我为非。",
            "已兮已兮，吾何以胜人之言兮。"
        ],
        "notes": "",
        "id": "46d1fde0e17ae7541337fab30a313e44"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "陬操",
        "preface": "",
        "paragraphs": [
            "行曷为兮天下，老吾身而不归。",
            "人固舍吾而弗从，吾安得狥人而从之。",
            "昔所闻其是兮，今也见之则非。",
            "嗟若人之弗类，尚何足以与为。",
            "彼天下之皆然，嗟予去此而从谁。",
            "信亦命已矣夫，固行兮而曷疑。"
        ],
        "notes": "",
        "id": "f6eb3a32c81df3dfde333ffcff673291"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "樗髙操",
        "preface": "",
        "paragraphs": [
            "崇崇北丘，其上有樗。",
            "远者以为梁，或者争以柱。",
            "就而睨之，曾无事于欂栌。",
            "呜呼木乎，期我于远者欤。"
        ],
        "notes": "",
        "id": "c11bc040e5c7473c94367abff806b7e4"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "松休操",
        "preface": "",
        "paragraphs": [
            "蔚彼南山，有松其猗。",
            "孰堂而基，孰坏不支。",
            "远莫与识，其斩以狙猿之杙。",
            "是近是度，谓家之无桷。",
            "呜呼松乎，余归此休乎。"
        ],
        "notes": "",
        "id": "126d457c9aece7d63a1b780c5fe6d9fe"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "南山之田赠王介甫",
        "preface": "",
        "paragraphs": [
            "南山之田兮，谁为而芜。",
            "南山之人兮，谁教堕且。",
            "来者何为，而往者谁趾。",
            "草漫靡兮，不种何自。",
            "始吾往兮无耜，吾将归兮客吾止。",
            "要以田兮寄我治，我耕浅兮谷不遂。",
            "耕之深兮石挠吾耒，吾耒挠兮耕嗟难。",
            "雨专水兮日专旱，借不然兮颖以秀。",
            "螟悬心兮螣开口，我虽力兮功何有。",
            "虽然不可以已兮，时宁我违而我无时负。"
        ],
        "notes": "",
        "id": "6a77e82d9f29541020399f72dd42a813"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "送黄莘任道赴扬州主学",
        "preface": "",
        "paragraphs": [
            "子之来兮东之舟，暮不至兮谁牵以留。",
            "子之去兮西之马，朝何亟兮不秣而驾。",
            "驾胡适兮徂扬，扬之郊兮泮之央。",
            "泮之冰兮春之水，泮之莪兮芽茁于涘。",
            "泮之鹭兮洁白以止，泮之土兮除扫不滓。",
            "泮之人兮立以望子，久不可待兮足并以跂。",
            "子未至兮谓奚，子之至兮何以慰之。",
            "招其来而挽其去，纳以寛而不严以恕。",
            "增其长而救厥玷失，培其根而使华以实。",
            "泮之人兮子喜，子先何适兮不夙吾治。"
        ],
        "notes": "",
        "id": "1f8f81547bd57cd8ccfa3ae76a9f3822"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "送黄任道歌  其一",
        "preface": "",
        "paragraphs": [
            "吾门之达兮，尔可款以入兮。",
            "进之不时兮，吾岂不尔待兮。",
            "何后未至兮，前已过之。",
            "来犹有望兮，去何胜追。",
            "俯吾著而即兮况堂若室兮，又歌曰。"
        ],
        "notes": "",
        "id": "32b7075ca695134a2405d5b83d4abf6f"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "送黄任道歌  其二",
        "preface": "",
        "paragraphs": [
            "敖耶学耶，为来往耶。",
            "衣之荼荼，冠膝膝耶。",
            "何进趋之舒，不若退走之速耶。",
            "虽终不吾听兮，犹无贻我嗟。"
        ],
        "notes": "",
        "id": "c89dcfb07c0477483c108ee27c8fe286"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "翩翩弓之张兮诗三章寄王介甫  其一",
        "preface": "",
        "paragraphs": [
            "翩翩弓之张兮，其亦弛则藏兮。",
            "惟此乘马，不秣而驾。",
            "维彼乘驹，不驾以刍。"
        ],
        "notes": "",
        "id": "b1011da8c77c6a522c3861f2fff682f4"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "翩翩弓之张兮诗三章寄王介甫  其二",
        "preface": "",
        "paragraphs": [
            "翩翩弓之觩兮，其亦弛则櫜兮。",
            "廐我乘马，不适以驾。",
            "同彼乘驹，亦食以刍。"
        ],
        "notes": "",
        "id": "b05c8104d50bfe5d2febdb6fb275544d"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "翩翩弓之张兮诗三章寄王介甫  其三",
        "preface": "",
        "paragraphs": [
            "瞻彼车兮，既徴其辐。",
            "有驹斯服，有马斯牧。",
            "心之忧矣，聊以反复。"
        ],
        "notes": "",
        "id": "fd4020637f485125379168ab7caec015"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "我策我马寄王介甫  其一",
        "preface": "",
        "paragraphs": [
            "我策我马将安从，人之冲冲谁适逢，言归于东。"
        ],
        "notes": "",
        "id": "19bb95e87818a97c3e491de3137804be"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "我策我马寄王介甫  其二",
        "preface": "",
        "paragraphs": [
            "我策我马将安求，人之悠悠谁适谋，言东之游。"
        ],
        "notes": "",
        "id": "a2d53423a298ec226356064fa5d31108"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "我策我马寄王介甫  其三",
        "preface": "",
        "paragraphs": [
            "井则有泉，渇者俯之。",
            "燎之阳阳，寒者附之。",
            "君子则髙，吾则仰之。"
        ],
        "notes": "",
        "id": "cb1b81e0bc0ae3f2bc8eac6c17bae9fa"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "无衣一首招黄任道归",
        "preface": "",
        "paragraphs": [
            "岂曰无衣，不能素裳。",
            "缝齐有锵，直韨以方。",
            "岂曰无衣，不能素履。",
            "絇以为戒，夙夜以无怠。",
            "素裳戋戋，谁涉不褰。",
            "素履几几，谁涉不止。",
            "始也何所为，我推我宗。",
            "恶余之无从，睢盱以为恭。",
            "今也既宣我力，群心慝慝。",
            "毁予以自德，曾莫肯己直。",
            "尔我目矣，何为而眊聪亦云听，曾莫有告。",
            "谋及于道，佛且讪以笑。",
            "谓白盖黑，或者亦以赤。",
            "行何必有足，巧言以成迹。",
            "以我有常，从尔罔极。",
            "翩翩者舟，在河之涘。",
            "人待不至，亦以自济。",
            "嗟尔君子，归欤予迟。"
        ],
        "notes": "",
        "id": "240c496db3fb07e011c77519477cd4c0"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "效醉翁吟",
        "preface": "",
        "paragraphs": [
            "山岩岩兮谷幽幽，水无人兮自流。",
            "始与谁兮乐此，昔之游者兮今非是。",
            "清吾樽兮洁吾斝，欲御以酒兮谁宜寿者。",
            "山蘼春兮野鹿游，亭无人兮飞鸟下。",
            "喜公有遗兮乐相道语，从人以游兮告以其处。",
            "髙公所望兮卑公所游，公为庐兮燕笑以休。",
            "摭山果以侑酒，登溪鱼而供羞。",
            "仰春木以搴华，俯秋泉而潄流。",
            "公朝来兮暮去，肩乘舆兮马两御。",
            "来与我民兮不间以处，谁不此留兮公则去遽。",
            "花垂实兮树生枝，我公之去兮今忽几时。",
            "知来之不可望兮，悔去而莫追。",
            "人皆可来兮公何不归，青山宛宛兮谁为公思。"
        ],
        "notes": "",
        "id": "69cb0a862d771e83c529056f50963839"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "桃源行送张颉仲举归武陵",
        "preface": "",
        "paragraphs": [
            "山环环兮相围，溪乱乱兮涟漪。",
            "花漫漫兮不极，路缭缭兮安之。",
            "弃舟步岸兮欲进复疑，山平阜断兮忽得平原巨泽，莽不知其东西。",
            "桑麻言言兮田野孔治，风回地近兮将亦闻乎犬鸡。",
            "信有居者兮，盍亦往而从之。",
            "语何为乎独秦，服何为乎异时。",
            "见何惊兮遌错，貌何野而栖迟。",
            "问何迂兮古昔，听何感而喑噫。",
            "秦崩晋代兮河覆山移，天颠地陷兮何有不知。",
            "上无君兮孰主，下无令兮孰随。",
            "身群居而孰法，子娶嫁而孰媒。",
            "既弃此而不用，何久保而弗离。",
            "岂畏伏于乱世兮，犹鱼潜而鸟栖。",
            "宁知君之为扰兮，不知上之可依。",
            "岂惩薄而过厚兮，遂笃信而忘欺。",
            "将久习以成俗兮，亦耳目之无知。",
            "眷叙言之绸缪，与欢意之依稀。",
            "及情终而礼阕，忽回肠而念归。",
            "更酸颜而惨頞，叹异世之从容。",
            "惜暂遇之偶然，嗟永离而莫同。",
            "舟招招而去岸，帆冉冉以行风。",
            "豁山霭之披袪，赫晓日之曈昽。",
            "惊回舟而返盼，忽迳断而溪穷。",
            "目恍惚兮图画，心辀张兮梦中。",
            "何一人之独悟，遂万世之迷踪。",
            "惟天地之茫茫兮，故神怪之或容。",
            "惟昔王之制治兮，恶魑魅之人逢。",
            "逮后世之凌夷兮，固人鬼之争雄。",
            "抑武陵之丽秀兮，故水复而山重。",
            "及崖悬而磴绝，人迹之不到兮，反疑与夫仙通。",
            "君生其地兮，宜神气之所钟。",
            "观颜面之峭峭兮，其秀犹有山水之余风。",
            "悯斯民之无知兮，久鬼覆而仙蒙。",
            "顾穷探兮远览，究非是之所从。",
            "因髙言而大唱，一洗世之昏聋。"
        ],
        "notes": "",
        "id": "3d474da41714a394298917dfc8621d24"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "我思古人答焦千之伯强",
        "preface": "",
        "paragraphs": [
            "我思古人兮，不古今之异时。",
            "生兹世之谁期，欲勿思而奈何。",
            "独斯人之不见，聊永怀而自歌。",
            "乐吾行之舒舒，忘兹世之汲汲。",
            "睇万里以自惊兮，岂宁俯以効拾。",
            "载重道远兮，予欲行而谁与。",
            "累九鼎以自重兮，顾尪羸之弗举。",
            "矫身以为衡兮，权世之重轻。",
            "广道以为路兮，听人之来去。"
        ],
        "notes": "",
        "id": "75ccd876ba9a0f98bc06ea2aaf056c8e"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "鲁仲连辞赵歌",
        "preface": "",
        "paragraphs": [
            "秋风起兮天寒，壮士醉酒兮歌解颜。",
            "螳螂何怒兮辙下，蚁何鬬兮穴间，纷扰扰兮谁者则贤。",
            "井方崩兮治隧，屋且压兮雕椽。",
            "生则役兮弗系念此，祸至而知悔兮，身忽焉其已死。",
            "陶唐虞夏兮，今则古矣。",
            "彼秦且帝兮，连有蹈东海而死耳。"
        ],
        "notes": "",
        "id": "5338796773650ffc58cfe7fecfaa6de3"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "山中词",
        "preface": "",
        "paragraphs": [
            "山中兮何游，登彼山兮乐天髙。",
            "弃吾马以取步，降吾车兮足两履。",
            "石当道兮行旁，木碍上兮下俯。",
            "曾蹈险之非艰，聊凭髙兮下顾。",
            "何所视之乃牛，而独见之如鼠。",
            "彼促促者出其下兮，曾其身之非伛。",
            "吁嗟徂兮，离娄之死则已。",
            "古之不较其为短长兮，何独计其髙下。",
            "山髙兮崔嵬，山之路兮百折而千回。",
            "趋前行而就挽，笑顾后使推之。",
            "彼游者谁兮，何以子之车来。"
        ],
        "notes": "",
        "id": "1866aec4d79b02373059cfce346052ea"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "江上词  其一",
        "preface": "",
        "paragraphs": [
            "江之水兮东流，溯湍流兮寄人舟。",
            "舟无袽兮载函重，风乘波兮棹人用。",
            "济不济兮奈何，横中流兮涕滂沱。",
            "来何为兮不待，今虽嗟兮安悔。",
            "舟方乘兮人不吾以，覆且溺兮我则同人死。"
        ],
        "notes": "",
        "id": "4b3529f9bd21674ab1f0247efb38ba8a"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "江上词  其二",
        "preface": "",
        "paragraphs": [
            "江之水兮东流，济欲济兮何由。",
            "水浸浸兮滩露，暮涛下兮夜潦收。",
            "舟不行兮推之于陆，力不足兮汗颜，行无由兮涂足。",
            "时不逝兮奈何，归日暮兮涂远，去风髙兮水波。",
            "行踌躇兮伫望，聊逍遥兮永歌。"
        ],
        "notes": "",
        "id": "dca2627c97fa093386c85a1047e70405"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "江上词  其三",
        "preface": "",
        "paragraphs": [
            "江之水兮东流，沿湍流兮望归舟。",
            "舟来归兮何时，步芳洲兮濯足，陟南山兮采薇。",
            "江风波兮日暮，望夫人兮未来。"
        ],
        "notes": "",
        "id": "a87fc455fe606f9c7d7b29bbdddf06e4"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "江上词  其四",
        "preface": "",
        "paragraphs": [
            "江之水兮东流，沿湍流兮望归舟。",
            "风滔滔兮浪波苦，嗟往者兮未还，惜行人兮将去。",
            "去何适兮归何时，执子手兮牵子衣。",
            "行何如兮来复，济岂无兮他时。"
        ],
        "notes": "",
        "id": "a87fc455fe606f9c7d7b29bbdddf06e4"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "寒林石屏",
        "preface": "",
        "paragraphs": [
            "虢山之远数千里，虢石之重难将持。",
            "舟车虢来每苦重，釜盎尚弃不肯携。",
            "苟非世尚且奇怪，孰肯甚远载以来。",
            "何况虢人自珍秘，得一不换千琼瑰。",
            "流传中州盛称赏，主以诧客客见祈。",
            "世人贱真珍贵假，见者喜色留肤皮。",
            "强材美干立修荫，罗列满野谁复窥。",
            "我尝客坐例一见，实亦可爱小且奇。",
            "初疑秋波莹明净，鱼子变怪成蛟螭。",
            "鳞须爪角尚小碎，但见蜿蜒相参差。",
            "又如开张一尺素，醉笔倒画胡髯髭。",
            "如何石上非自然，犹是软弱从风枝。",
            "髙楼晓凭秋色老，烟容雨气相蒙垂。",
            "乔林隐约出天际，醉目远暝分茫微。",
            "不然谁家老图画，破碎偶此一片遗。",
            "借令人手弄点画，尚恐巧拙成瑕疵。",
            "如何石理自生长，安得当世无猜疑。",
            "髙堆黄金募辩说，万口利锐如磨锥。",
            "或云南山产巨怪，意欲手把乾坤移。",
            "先偷日月送岩底，次取草木阴栽培。",
            "天公怒恐浸成就，六丁桃斧摩云挥。",
            "世人乘此得分裂，锻琢片段贸财赀。",
            "至今风雨虢山夜，树石号作鬼神悲。",
            "又云春气入山骨，欲自石里生蒿藜。",
            "根株芽枿未及出，卒遇匠手相镵隳。",
            "多称老松已变石，此固剪截根须离。",
            "又云鬼手亦能画，多向石室成屏帷。",
            "固知物怪浩难尽，谁能向此明是非。",
            "城狐老能男女变，海蜃口或楼台吹。",
            "世间自是有此类，何必诘曲穷所归。",
            "细思此屏竟无用，石不中礩木莫支。",
            "徒将文理有小异，招聚瞽说成笼欺。",
            "咄哉闭口不复论，为语爱者无我讥。"
        ],
        "notes": "",
        "id": "bcba0fe4962ce3316f7503ec46dd8621"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "赠慎东美伯筠",
        "preface": "",
        "paragraphs": [
            "世网挂士如蛛丝，大不及取小缀之。",
            "宜乎倜傥不低敛，醉脚倒踏青云归。",
            "前日才能始谁播，一口惊张万夸和。",
            "雷公诉帝喘似吹，盛恐声名塞天破。",
            "文章喜以怪自娱，不肯裁缩要有余。",
            "多为峭句不姿媚，天骨老硬无皮肤。",
            "人传书椠莫对当，破卵惊出鸾凤翔。",
            "间或老笔不肯屈，铁索䌸急蛟龙僵。",
            "少年倚气狂不覊，虎脇插翼赤日飞。",
            "欲将独立跨万世，笑诮李白为痴儿。",
            "四天无壁财可家，醉胆愤痒遣酒拏。",
            "欲偷北斗酌竭海，力拔太华鏖鲸牙。",
            "世儒口软声如蝇，好于壮士为忌憎。",
            "我独久仰愿得见，浩歌不敢儿女声。"
        ],
        "notes": "",
        "id": "75d9429ef50fc94eb75d0f0aa89c595a"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "吕氏假山",
        "preface": "",
        "paragraphs": [
            "鲸牙鲲鬛相摩捽，巨灵戯撮天凹突。",
            "旧山风老狂云根，重湖冻脱秋波骨。",
            "我来谓怪非得真，醉掲碧海瞰蛟窟。",
            "不然禹鼎魑魅形，神颠鬼脇相撑挟。"
        ],
        "notes": "",
        "id": "6badf32ec5d6a6a7cc1c6c75c661070a"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "偶闻有感",
        "preface": "",
        "paragraphs": [
            "鲸豗海翻飞陆尘，鐡房孤剑枯紫鳞。",
            "挤排壮士仆不起，天公始自夸为神。",
            "谁令夷路牙枿横，不拔不锄安得平。",
            "长星作彗倘可假，出手为扫中原清。"
        ],
        "notes": "",
        "id": "e4eaa15513981d31aba2e33ce902dab0"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "寄题韩丞相定州阅古堂",
        "preface": "",
        "paragraphs": [
            "始闻定作阅古堂，又闻定有阅古诗。",
            "扬之远定五千里，思得两翅擘以飞。",
            "偶闻人来说堂事，初敝两壁无尘疵。",
            "间时公来命绘匠，亲以玉指交画挥。",
            "教令某载若某状，匠拜奉命唯不辞。",
            "左图守相父母吏，右状将帅熊罴姿。",
            "长冠峩峩伟笏佩，鬬以玄白为裳衣。",
            "屹如丁宁立以议，逊若避让行而随。",
            "图成俨毅色可詟，过吏不敢窃目窥。",
            "仍令大笔署行事，写出黑胆朱肝脾。",
            "死者有灵如不冺，合有英气来附兹。",
            "故公之谋不知出，宜有神鬼阴助其。",
            "茫茫九泉谓巳朽，岂意一旦存形仪。",
            "请留中壁素莫绘，待千岁后公以归。",
            "当搜国匠第一手，状写公像存依稀。",
            "要知文完武绳备，遗与万世瞻思资。",
            "我知观者定堕泪，不复岘首羊公碑。",
            "又闻当世大手笔，磊砢诗句相撑支。",
            "手搏蛟龙拔解角，爪擘虎豹全脱皮。",
            "郓州溪堂遂寂寞，韩诗尘蔽人不吹。",
            "想应从此传万世，粹玉贯串珠萦累。",
            "小戎何为而缩伏，久滞公斧血不滋。",
            "何时功成事业就，两手一扫清三垂。",
            "归来天子喜以颔，泰阶辉焕平无欺。",
            "次招当世草茅士，各使呈露心腹披。",
            "缔裾联缨上廊庙，留与后世图为师。",
            "然后回谢阅古堂，彼合异代今一时。"
        ],
        "notes": "",
        "id": "f5a237ebee2d28ba74ea8b6ab36c056a"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "龙兴双树",
        "preface": "",
        "paragraphs": [
            "春城花草穷朱殷，俗儿趁走脚欲穿。",
            "闲来无悰喜自适，时到双树为奇观。",
            "庄如天官植幢盖，毅若壮士苍衣冠。",
            "老枝又芽忽并出，似欲并力擎青天。",
            "灵根深盘不可究，疑与地轴相拘挛。",
            "不知培栽竟谁手，而又始植为何年。",
            "行扪步遶不可问，但见茂色连云烟。",
            "东风牵人少游此，佛屋日日重门关。",
            "虽有大荫人不及，于此尤得志士怜。",
            "束蒿为楹樗为柱，居者略不忧其颠。",
            "乃令遗材抱美植，不得总载桷与椽。",
            "髙堂倾欹未支柱，匠者日亦经其边。",
            "不思大干有强用，反以斧钝难其坚。",
            "吁今谁是爱材者，定知惜此双树篇。"
        ],
        "notes": "",
        "id": "7086a30a2a25bf621407197e39ee1361"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "原蝗",
        "preface": "",
        "paragraphs": [
            "蝗生于野谁所为，秋一母死遗百儿。",
            "埋藏地下不腐烂，疑有鬼党相收持。",
            "寒禽冬饥啄地食，拾掇谷种无余遗。",
            "吻惟掠卵不加破，意似留与人为饥。",
            "去年冬温腊雪少，土脉不冻无冰凘。",
            "春气蒸炊出地面，戢戢密若在釡糜。",
            "老农顽愚不识事，小不扑灭大莫追。",
            "遂令相聚成气势，来若大水无垠涯。",
            "蓬蒿满眼幸无用，尔纵嚼尽谁尔讥。",
            "而何存留不咀嚼，反向禾黍加伤夷。",
            "鸱鸦啄啣各取饱，充实肠腹如撑支。",
            "儿童跳跃仰面笑，却爱甚密嫌疏稀。",
            "吾思万物造作始，一一尽可天理推。",
            "四其行蹄翼不假，上既载角齿乃亏。",
            "夫何此独出群类，既使跃跳仍令飞。",
            "麒麟千载或一见，仁足不忍踏草萎。",
            "凤凰偶出即为瑞，亦曰竹食梧桐栖。",
            "彼何甚少此何众，况又口腹害不訾。",
            "遂令思虑不可及，万目仰面号天私。",
            "天公被诬莫自辨，惨惨白日阴无辉。",
            "而余昏狂不自度，欲尽物理穷毫丝。",
            "要袪众惑运独见，中夜力为穷研思。",
            "如知在人不在天，譬之蚤虱生裳衣。",
            "扪搜剔拨要归尽，是岂人者尚好之。",
            "然而身尚不绝种，岂复垢旧招致斯。",
            "鱼朽生虫肉腐蠧，理有常尔无何疑。",
            "谁为忧国太息者，应喜我有原蝗诗。"
        ],
        "notes": "",
        "id": "7151a114feb48d30e6f380aaecccfdea"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "别老者王元之二",
        "preface": "",
        "paragraphs": [
            "二夷之来始何自，乘我中国方迷昏。",
            "各投阴诬张诞妄，寻附罅隙为株根。",
            "例夸难能压甚畏，钓博天下要推尊。",
            "其流汗漫已不制，尚自冲荡洪其源。",
            "一戎中侵欲内侮，犹遣万甲疆场屯。",
            "何哉二戎日内坏，不思刷去仍资存。",
            "尝闻古人第气类，皆以夷敌禽兽论。",
            "惜乎无伦弗礼义，几希不得人相扪。",
            "吾观世之陷此者，不啻火立足向燔。",
            "岂期之子既自悟，不思跳出乃欲𨀛。",
            "余方往就西北食，闻子亦整东南辕。",
            "虽然去就固在子，安忍惜手不试援。"
        ],
        "notes": "",
        "id": "a9b6480da3ac32859d03b85f414c5d48"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "答李公安",
        "preface": "",
        "paragraphs": [
            "自古名士纷如毛，多见博带裳衣褒。",
            "如其可学不可逮，三满夫子皆儒豪。",
            "其文渊源尤可爱，江海驾荡相吞滔。",
            "方吾少时未识愧，引领日望声齐髙。",
            "穷吭折吻气力绝，始尽退伏非所曹。",
            "近来笔砚思置去，新诗苟有亦自韬。",
            "闲时屡索不肯出，若欲献贵贱厥操。",
            "李君南来久有日，我始得见试捾搯。",
            "忽逢诗挑欲我接，快句锐利磨矛刀。",
            "要令口献近章句，若急敌迫不可逃。",
            "颜頳舌涩不可吐，滞若乱绪强抽搔。",
            "惟其自陈尚讷怍，况又听者宁不聱。",
            "退归自与败者比，誓欲弃甲弓矢櫜。",
            "新诗见投又须和，咄哉自守何不牢。"
        ],
        "notes": "",
        "id": "4e49cda75873b12a75b9f0d1351dab1d"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "广王醇正叔二思诗",
        "preface": "",
        "paragraphs": [
            "木落不去根，水流常背源。",
            "木落方病寒，尚覆本根温。",
            "水流忘由来，散乱卑湿牵。",
            "读子二思诗，起予二者言。",
            "木实类君子，老有孝感存。",
            "水亦人迹然，动由名利牵。",
            "使我父母感，一夕身百翻。",
            "人世但可悲，小官何足言。",
            "情义有相夺，心迹固此分。",
            "勉之多自寛，行见西归辕。"
        ],
        "notes": "",
        "id": "4a0867bac629809d400c2fc4313fb213"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "昼睡  其一",
        "preface": "",
        "paragraphs": [
            "太古一去浩万世，百智竞起纷修治。",
            "交将砭刀溃疮痏，纵得平好无完皮。",
            "倾山竭河论曲水，都投大海为酒池。",
            "中间秫稻不满掬，日益酝酿成浇漓。",
            "不知淳风竟何适，万手齐举招不回。",
            "北窗清疏鸟声好，昼榻自稳间支龟。",
            "尘埃不到日影薄，枕簟拂拂生凉飔。",
            "四支舒安百虑废，仿佛认得太古遗。",
            "散魂怡愉不旁适，心肺正静无邪思。"
        ],
        "notes": "",
        "id": "af3ee69d70b70371a6ffc8a62faa24b6"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "昼睡  其二",
        "preface": "",
        "paragraphs": [
            "因能不有世俗梦，独与淳气相盘嬉。",
            "伏羲持刀刻爻画，古意荡尽无铢厘。",
            "睡无吉凶无得失，纵欲强卦安能为。",
            "故能独存至今日，人各已有反不知。",
            "须知睡义大亦盛，岂独床第夸昏迷。",
            "君子劳心事业暇，得时休息安天倪。",
            "小人一心包万险，迨退就枕皆平夷。",
            "使其睡心大充扩，去与君子何毫丝。",
            "当年尝闻曲肱乐，曾及至圣宜无非。",
            "何况于梦更有得，不见公旦因嗟衰。",
            "后来纷纷不知乐，舍去大路趋邪歧。",
            "竹林猖狂事饮锻，扪拨蚤虱无留衣。",
            "好恶纸上浩万端，竟不及此亦可嗤。",
            "蚊虻纷然始谁造，一一口吻如针锥。",
            "食人肌肤得腹饱，不解默去犹鸣飞。",
            "攘拳挥臂不可却，聒耳不异笙匏吹。",
            "虽然今尚尔无奈，当有猎猎秋风时。",
            "尔躯糜溃尔口坏，我床安稳我枕欹。",
            "平时多贤贵不及，会日偃瞑休恬怡。"
        ],
        "notes": "",
        "id": "b1d27599f22f0dad84263328bf37d06b"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "哭辞",
        "preface": "",
        "paragraphs": [
            "一哭摧心肝，屡哭雕朱颜。",
            "心肝摧日痛，朱颜雕日干。",
            "二十人未壮，我衰已毛斑。",
            "古人不得见，今人诚可叹。"
        ],
        "notes": "",
        "id": "d6b293d7b7543a11f8331923464b750c"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "古兴",
        "preface": "",
        "paragraphs": [
            "出门将何从，与物随纷纷。",
            "不得所欲为，还与俗人群。",
            "外迹久已非，独嗟心所存。",
            "自信有可羞，彼人何足论。"
        ],
        "notes": "",
        "id": "52badd92a8945c25df2c74aaa515cb64"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "秋居",
        "preface": "",
        "paragraphs": [
            "秋居寒萧疏，秋意愁交并。",
            "饱犬无吠志，饥乌有凶声。",
            "庭空鸟交下，墙穴鼠更争。",
            "浩叹欲出门，日暮不可行。"
        ],
        "notes": "",
        "id": "a7f25c5567a7026f50a7c43690a767ef"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "雪中闻鸠",
        "preface": "",
        "paragraphs": [
            "孰谓拙者鸠，已厌不可弹。",
            "吾寒方病雪，尔何雪自唤。",
            "寒城千万家，什伍赤两骭。",
            "通衢结沮冰，走指堕或半。",
            "门闭市无人，灶冷烟不爨。",
            "俗以雪为贺，我独雪之叹。",
            "富贵宜为忧，不忧亦何患。"
        ],
        "notes": "",
        "id": "b034f3cb66ffdd1e00013a025feaba3a"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "吴江长桥",
        "preface": "",
        "paragraphs": [
            "老匠铁手风运斤，一挟刃入千山髠。",
            "明堂有在不见用，此为失地犹济人。",
            "西潴巨泽江海通，狞风撼地波撑空。",
            "当道独能支地险，更东安得与天穷。",
            "莫比垂天绅，莫比跨地带。",
            "渇龙枯死干无鳞，绝海失舟踏鲸背。",
            "秦帝东游逐仙迹，累重肉多飞未得。",
            "三洲水隔不到山，借得紫虹千万尺。",
            "平时尘土埋英雄，吾亦弃剑来游东。",
            "欲观水尽朝宗海，安得身乘破浪风。",
            "为约他年可归处，频倚栏干不思去。",
            "季鹰范蠡不足奇，待我为名千古归。"
        ],
        "notes": "",
        "id": "3d003c6766ba4b399b1a0f393e5b824d"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "题满氏申申亭",
        "preface": "",
        "paragraphs": [
            "申申亭者名自谁，河东丈人身铭之。",
            "方其作亭自休息，固欲申畅名其题。",
            "虽然自奉颇幽乐，岂敢兼忽当世为。",
            "若日所忧非所及，因以遯世无闷辞。",
            "丈人疏髙喜自适，去不限约来无时。",
            "门无宾僚车马绝，室有几杖衣冠欹。",
            "夜径行招海月伴，昼榻坐与天云期。",
            "春林喧和鸟声好，胜听俗论相哑吚。",
            "尘埃纵尔得风力，卒不到此徒自飞。",
            "亭前朱朱有冶态，亭下白白无俗姿。",
            "好木留存竟见实，恶草锄拔无容茨。",
            "尝闻景胜未易敌，须有大句相参差。",
            "故吾经年不敢往，日望诗老力可支。",
            "偶来为游适已晚，花梢尚有春余遗。",
            "髙哦遶树惜时节，拾嚼红庁行逶迟。",
            "回看北林竹万颗，寒气欲起凌人威。",
            "清风时来助气势，寒甲夜聚言语私。",
            "方将投间日来此，脚踏树下成交蹊。",
            "无端尘土又为隔，明日跨马西北驰。",
            "心思梦好定频到，不必直俟归风吹。"
        ],
        "notes": "",
        "id": "d27b8711b736735b028c28dce5021629"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "晚岁",
        "preface": "",
        "paragraphs": [
            "晚岁意不适，新诗老无情。",
            "万古共一叹，百年行半生。",
            "贫忧世累重，贱喜身责轻。",
            "义有不可嗟，非吾不能平。"
        ],
        "notes": "",
        "id": "8454db153a2c5a7337d813c946a51150"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "闻太学议",
        "preface": "",
        "paragraphs": [
            "白日流上天，牛虱无遁形。",
            "万目尽为用，而不骇日明。",
            "穴鼠夜值萤，嗾嗾相聚惊。",
            "鼠穴不日通，鼠足不日行。",
            "已矣不自识，乃此萤爝矜。",
            "鲕𫚥陷井坎，莫与江海争。",
            "笼禽不失飞，讵识云汉冥。",
            "咄哉浮薄儿，勉为髙大营。"
        ],
        "notes": "",
        "id": "4f8de2c615954099e668e2af2546000e"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "赠别晏成绩懋父太祝",
        "preface": "",
        "paragraphs": [
            "懋甫相门儿，家世踏缨𬘘。",
            "早年缀官簿，青衫蔚于菼。",
            "本宜多骄矜，不谓锐意敢。",
            "意贪英雄交，一手欲四揽。",
            "偶来滥予会，臂搦首已颔。",
            "酒狞夸胸襟，顶踵都一胆。",
            "壮心羞摧藏，义内喜葅歜。",
            "要言相死从，顾岂苟难斩。",
            "听其自陈论，峭拔不平渐。",
            "要之当一切，固令不黤黯。",
            "忆予少年时，亦自喜黠㶒。",
            "于今老而悔，壮意日凋减。",
            "惜夫相遇迟，君放我已检。",
            "骤闻强大语，若虎饿得啗。",
            "已无相髙心，徒有志气感。",
            "春风吹天昏，醉目睨愁惨。",
            "念当相别去，两怀不无黪。",
            "何时重来过，慰我涸辙𪡋。",
            "唯其去后怀，犹一饱复歉。",
            "幸有西南风，时作寄我椠。"
        ],
        "notes": "",
        "id": "7422a1726034cf5831271b515e1b2cf6"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "别张粤南夫温子坚元白满执中子权黄冀端微",
        "preface": "",
        "paragraphs": [
            "始吾得三满，自谓得过人。",
            "一日不见之，已恐愚贱滨。",
            "忧思丛中来，腹肠生毛鳞。",
            "轻舟刺而南，久结愿解伸。",
            "入门顾我笑，喜气沃以新。",
            "徐徐相抽寻，轧轧听引陈。",
            "先生固大贤，拟议何可邻。",
            "诸君人相得，热炙香相熏。",
            "而我拱其间，贪喜乃失神。",
            "鳯凰朝百鸟，鸱鸦亦来群。",
            "然其气类同，终独凤鹤亲。",
            "发为鸣声和，上下相铿纯。",
            "苟非治平世，不得此类驯。",
            "故其闻之者，舞蹈相揺振。",
            "轻风促回舠，后会无涯根。",
            "作诗谢幸甚，颠倒迷欢欣。",
            "如将铭自贺，又欲书诸绅。"
        ],
        "notes": "",
        "id": "55efa4a8db711e0e0a74604988347d68"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "寄李常伯满粹翁",
        "preface": "",
        "paragraphs": [
            "我思古人不可见，独以两眼纸上求。",
            "苦读才疲即伏枕，亦冀梦寐从之游。",
            "每疑贤圣世间有，岂独古出今则不。",
            "心之所藏弗面见，常恨世腹不可搜。",
            "虽然其中充美者，间或外发文章彪。",
            "扬淮而南谁名声，盛说李满干万喉。",
            "青天白日所同见，众亦不敢加瑕疵。",
            "而余零丁始就学，独矫众弃先拈收。",
            "要其所学与必至，不止颜孟须孔周。",
            "决将健走独取到，顾我不肯少待留。",
            "新诗惠见荐自詟，若遇重压并见投。",
            "星机织成付地锦，神冶铸出舂天矛。",
            "辉光交华目反眩，噍咀过美涎并流。",
            "退归畏爱复愿学，恍若见富潜谋偷。",
            "顾其才力非当对，犹以一髪纼十牛。",
            "使我苦勉不少得，搦笔欲下先惭羞。",
            "有如姣恶各具体，肉骨不可强雕锼。",
            "或云才华乃天与，何寡不益多仍裒。",
            "几时髙车得会合，预期蹈抃呼旁陬。",
            "临风呻哦欲有寄，自恨拙茧无长抽。"
        ],
        "notes": "",
        "id": "68fca2374e9afa5f9de4ddf3b8f128d2"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "寒林石",
        "preface": "",
        "paragraphs": [
            "尝闻千岁松为石，岂意今逢林出屏。",
            "苟非木根久自化，岂此石理能有灵。",
            "世间万怪浩莫问，枉哉山海徒有经。",
            "舒山虢水固险异，疑有神手藏幽冥。"
        ],
        "notes": "",
        "id": "359fb8c8d65775916fa23139c81de7ee"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "谢束丈见赠",
        "preface": "",
        "paragraphs": [
            "贱生不自辰，亲没身孤零。",
            "家无一棱田，不得农以耕。",
            "巧智不迨人，工贾难自名。",
            "妄来觑文字，朱墨纷纵横。",
            "合穷心狂髙，不肯束世程。",
            "掲欲望孔孟，今昔相招迎。",
            "去古远莫到，复今难回行。",
            "穷步匍匐归，失虎犬不成。",
            "颠倒尘土中，甚若鱼𪡋羮。",
            "祖死不反骨，姊寡归携甥。",
            "苍黄无为谋，叹慨私失声。",
            "叩头屋厦借，解衣锅盖赓。",
            "甔石固莫致，升掬犹时营。",
            "学左世共笑，身贱人交轻。",
            "父戒子勿効，妻引夫无朋。",
            "妄承西来招，喜色转以骍。",
            "非惟迹脱死，始有心期生。",
            "儿童相回环，朋友推弟兄。",
            "有问多无对，新闻多惭惊。",
            "自羞陋浅人，偷窃幸未黥。",
            "风窗敞清虚，饱腹摩膨脝。",
            "睡足起有书，案几交堆盈。",
            "自喜主人仁，不我贤而惸。",
            "新诗重来贶，褒扬借光荣。",
            "何以示相谢，心铭逾血盟。"
        ],
        "notes": "",
        "id": "29458758e4a3fe4b6ab6bb99f0ce6a0b"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "梦蝗",
        "preface": "",
        "paragraphs": [
            "至和改元之一年，有蝗不知自何来。",
            "朝飞蔽天不见日，若以万布筛尘灰。",
            "暮行啮地赤千顷，积叠数尺交相埋。",
            "树皮竹颠尽剥枯，况又草谷之根荄。",
            "一蝗百儿月两孕，渐恐髙厚塞九垓。",
            "嘉禾美草不敢惜，却恐压地陷入海。",
            "万生未死饥饿间，支骸遂转蛟龙醢。",
            "群农聚哭天，血滴地烂皮。",
            "苍苍冥冥远复远，天闻不闻不可知。",
            "我时心知悲，堕泪注两目。",
            "发为疾蝗诗，愤扫百笔秃。",
            "一吟青天白日昏，两诵九原万鬼哭。",
            "私心直冀天耳闻，半夜起立三千读。",
            "上天未闻间，忽作遇蝗梦。",
            "梦蝗千万来我前，口似嚅嗫色似冤。",
            "初时吻角犹唧嗾，终遂大论如人间。",
            "问我子何愚，乃有疾我诗。",
            "我尔各生不相预，子何诗我盍陈之。",
            "我时愤且惊，噪舌生条枝。",
            "谓此腐秽余，敢来为人讥。",
            "尔虽族党多，我谋久已就。",
            "方将诉天公，借我巨灵手。",
            "尽拔东南竹柏松，屈铁纒缚都为箒。",
            "扫尔纳海压以山，使尔万噍同一朽。",
            "尚敢托人言，议我诗可否。",
            "群蝗顾我嗟，不谓相望多。",
            "我欲为子言，幸子未易呶。",
            "我虽身为蝗，心颇通尔人。",
            "尔人相召呼，饮啜为主宾。",
            "宾饮啜釂百豆爵，主不加诟翻欢欣。",
            "此竟果有否，子盍来我陈。",
            "予应之曰然，此固人间礼。",
            "傧价迎召来，饮食固可喜。",
            "蝗曰子言然，予食何愧哉。",
            "我岂能自生，人自召我来啜食。",
            "借使我过甚，从而加诟尔亦乖。",
            "尝闻尔人中，贵贱等第殊。",
            "雍雍材能官，雅雅仁义儒。",
            "脱剥虎豹皮，借假尧舜趋。",
            "齿牙隐针锥，腹肠包虫蛆。",
            "开口有福威，颐指专赏诛。",
            "四海应呼吸，千里随卷舒。",
            "割剥赤子身，饮血肥皮肤。",
            "噬啖善人党，嚼口不肯吐。",
            "连床列竽笙，别屋连嫔姝。",
            "一身万椽家，一口千仓储。",
            "儿童袭公卿，奴婢联簪裾。",
            "犬豢羡膏粱，马廐余绣涂。",
            "其次尔人间，兵皂倡优徒。",
            "子不父而父，妻不夫而夫。",
            "臣不君尔事，民不家尔居。",
            "目不识牛桑，手不亲犂锄。",
            "平时不把兵，皮革包矛殳。",
            "开口坐待食，万廪倾所须。",
            "家世不藏机，绘绣绵衣襦。",
            "髙堂倾美酒，脔肉脍百鱼。",
            "良材琢梓楠，重屋擎空虚。",
            "贫者无室庐，父子各席居。",
            "贱者饿无食，妻子相对吁。",
            "贵贱虽云异，其类同一初。",
            "此固人食人，尔责反舍诸。",
            "我类蝗名目，所食况有余。",
            "吴饥可食越，齐饿食鲁邾。",
            "吾害尚可逃，尔害死不除。",
            "而作疾我诗，子语得无迂。"
        ],
        "notes": "",
        "id": "2ad894d7aed6538b9737135d74639636"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "寄满子权",
        "preface": "",
        "paragraphs": [
            "吾爱子权诗，苦嚼味不尽。",
            "穷思欲名状，百比无一近。",
            "初如贪追兵，屡请忽许进。",
            "旗旄左右幢，戟剑后先刃。",
            "方争奋拏先，忽覩斩乱狥。",
            "徐驱得平郊，万甲合一阵。",
            "偏裨走起颇，中间坐吴膑。",
            "喊呀鬭志酣，仿佛穷敌讱。",
            "前军奔交兵，后马走断纼。",
            "须臾声金收，万噪快一俊。",
            "群降挑戈矛，叩拜乞用衅。",
            "苍黄请命间，窃视不敢瞬。",
            "玄云压空虚，半夜暴霆震。",
            "睡耳起欲掩，惊仆失肝肾。",
            "壮者固已然，况余乃龆龀。",
            "及其久详味，欲吐复自恡。",
            "有如罗百珍，次第嘬嚼顺。",
            "贪丰不辞多，爱美忘余馂。",
            "故其留人口，虽久咽喉润。",
            "何时匹马来，畏爱气两振。",
            "唯其未合间，如不获谢蔺。",
            "望风为此诗，颠倒犹合烬。"
        ],
        "notes": "",
        "id": "17401c8a547afb9e33ee5c52bd6be4f6"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "再寄满子权二首  其一",
        "preface": "",
        "paragraphs": [
            "秋尽啼衰虫，君思云奈何。",
            "我愚得君思合少，君贤劳我心则多。",
            "非独辞源长，泻海为江河。",
            "平生未始有点缺，玉日拂拭金烧磨。",
            "寻常䝙与貍，见一足已蹉。",
            "又况一地卧三虎，狗彘虽勇何敢过。",
            "扬州我何思，青山无一螺。",
            "午市不畜宝，米盐财如他。",
            "而吾三夫子，一身各丘轲。",
            "琼林自生寒，结露成冰柯。",
            "文章日组纬，玉机飞金梭。",
            "谁有真珠绳，结作张麟罗。",
            "拔为当世祥，声为太庙歌。",
            "我愿叅众民，手足揺婆娑。"
        ],
        "notes": "",
        "id": "0f9be3fa59d258b18b00cffcec97f413"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "再寄满子权二首  其二",
        "preface": "",
        "paragraphs": [
            "有钱莫买金，多买江东纸。",
            "江东纸白如春云，独君诗华宜相亲。",
            "缀连卷大十牛腹，要尽寄我无寄人。",
            "我将携之东，脚踏海水洗齿唇。",
            "转来清澈饮百斛，荡涤肠肺无纤尘。",
            "尝闻泰山髙，髙处天为邻。",
            "借如无梯不得上，亦欲大叫呼天神。",
            "铺陈君所诗，噪口雷鼓震。",
            "世多俗耳固莫告，当冀上帝依稀闻。",
            "正声定不感凡类，舞跃百凤千龙麟。",
            "安能学俗儿，一卷不复呻。",
            "天公闻否尚未快，安得纤翼穿秋旻。"
        ],
        "notes": "",
        "id": "b2f1ecc0cc96042c8a18142860c2c57a"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "答束徽之索诗",
        "preface": "",
        "paragraphs": [
            "世味久已谙，多恶竟少好。",
            "惟诗素所嗜，决切欲深造。",
            "人安已不休，众耻我独冒。",
            "有如獭行迹，欲改复自蹈。",
            "肝肠困寻搜，吻舌倦搏造。",
            "心灵无余多，为此日有耗。",
            "已勤尚无成，既苦每自劳。",
            "自笑如秋蝉，饥极不止噪。",
            "努力排韩门，屈拜媚孟灶。",
            "惟此二公才，百牛饱怀抱。",
            "我如饿旁者，盻盻不得犒。",
            "不知去几多，穷行究未到。",
            "无门隔籓篱，发罅窥堂奥。",
            "爱之不可入，抵触发狂噪。",
            "借使苟有成，不知竟何要。",
            "孤名非所求，弊俗讵足傲。",
            "况乃非所及，穷海未为浩。",
            "不知何时休，定讫死与耄。",
            "因疑今世人，恐有我同操。",
            "徽之才超髙，竿幢出标纛。",
            "为学尚淹蕴，富櫜不肯暴。",
            "文章内朱豹，外袭一以皂。",
            "大论尤坚强，推舟出行奡。",
            "珉砆不施功，径欲制珪瑁。",
            "幸此不我陋，教诲日陈告。",
            "昨因语及诗，请我使自道。",
            "屡谢不得命，迫窄遂颠倒。",
            "披坚诱羸兵，伏瓴待穿盗。",
            "取胜虽然必，窘穷亦堪悼。",
            "勉为瓦砖投，幸有金珠报。"
        ],
        "notes": "",
        "id": "de65e19cfc223bc8911b9a0b74e33230"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "寄满居中衡父",
        "preface": "",
        "paragraphs": [
            "前会去莫追，后见来无期。",
            "别叹后见难，悔恨前会稀。",
            "惟吾衡父兄，金纯玉光辉。",
            "裁磨杀圭角，不与瓦砾齐。",
            "大匠陶百窑，不问履下泥。",
            "一衡举十钧，何弃毫与厘。",
            "余独何为人，乃不忍使遗。",
            "有如横道刍，万足踏不疑。",
            "子何嗜好殊，独俯掇以归。",
            "整束使不茨，欲令襍兰芝。",
            "兰芝有天香，刍贱杂则非。",
            "然其厕置间，适与薫染资。",
            "文章每借观，罅隙窥晴曦。",
            "议论使坐听，穴瞆闻英池。",
            "春园或承招，游骑亦许随。",
            "剧云爱风枝，𦶟火围夜棋。",
            "纵谈心开张，倒笑冠欹披。",
            "匹马载以来，东首颈脰疲。",
            "夜梦不厌劳，百里夕一驰。",
            "想见目与眉，百障千藩篱。",
            "不虞自投置，遂若鸟遭黐。",
            "何时获因缘，连箠促马蹄。",
            "誓当尽晨昏，不复起退辞。"
        ],
        "notes": "",
        "id": "8e79b32d5c70d6bdc8a7b9e7899214b0"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "自讼答束熙之",
        "preface": "",
        "paragraphs": [
            "洞洞之室或者穿，岩岩之墙或者缘。",
            "墙缘室穿来何哉，中有玉万黄金千。",
            "金玉固非盗所有，盗者或得之伺候。",
            "得金买衣出人前，意气遂若富者然。",
            "众人不知谓尔富，不知尔自何心颜。",
            "盗财固为小人戮，盗名自是君子奸。",
            "咄哉自讼毋自欺，几希不在穿缘间。"
        ],
        "notes": "",
        "id": "497a947ae833cbcf7871ff945b6d2e34"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "谢李常伯",
        "preface": "",
        "paragraphs": [
            "人从东南来，忽得连纸诗。",
            "行义不赫晔，名声无萎蕤。",
            "虽尝误见辱，旋则拜席归。",
            "别久谓已忘，不图犹记之。",
            "长封大书字，顾我已忸怩。",
            "开縢把之读，推与果失宜。",
            "剥虎蒙羊猪，借使出类奇。",
            "见豺先自奔，遇豢还群随。",
            "是故古之人，为己贱若斯。",
            "有闻未之行，季路终不嬉。",
            "名浮过所实，孟氏耻以非。",
            "今而承所赐，乃此亦可噫。",
            "贤者宁过哉，当是我有欺。",
            "忍愧读终篇，喜惊改肝脾。",
            "咛咛教诲言，举举仁义辞。",
            "初令探本根，喻以海与池。",
            "乾坤老六经，遗编烂孔姬。",
            "尚恐惑异说，教之无迁移。",
            "强闻终日干，仁不三月违。",
            "卒以二者终，要我勉不疑。",
            "百诵百再拜，下泪如挂糜。",
            "交朋百愚谀，此语闻之谁。",
            "忆初从粹翁，睡耳忽得提。",
            "震惊破百昏，寐觉悼前迷。",
            "今而去之久，茅塞心丛茨。",
            "骤承夫子言，快斧加芟荑。",
            "旧秽忽刬削，新除坦平夷。",
            "念当不舍去，戴服同冠衣。",
            "犹恐免袒间，复作须臾离。",
            "且将镵之心，不止涅之皮。",
            "二者苟一能，终死庶不遗。",
            "平生苦嗜诗，此篇况骤驰。",
            "喁哦夜不休，𬺈嚼午忘饥。",
            "仰嗟天骨雄，俯叹人莫为。",
            "星明有常髙，日圆无食亏。",
            "读久口益嚵，舌软涎流垂。",
            "想当措意初，嚼云吐虹蜺。",
            "唇牙哆华鲜，肺肠涌光辉。",
            "故其纸上言，飘有霄汉姿。",
            "何可对酬谢，约海量珠玑。"
        ],
        "notes": "",
        "id": "5f433d57d721fec3cffbc1239a83ae1b"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "对月忆满子权",
        "preface": "",
        "paragraphs": [
            "长风掠海来，吹月散百炼。",
            "青天豁四碧，云霭不容缘。",
            "窗轩飒先秋，露气入簟扇。",
            "寛庭生夜凉，蚊口不得擅。",
            "人静暮客去，坐偃适自便。",
            "清牵睡思醒，明发醉胆健。",
            "披风睨白月，瞪视不为眩。",
            "未甘景独胜，思出大句衒。",
            "狂搜得无奇，猛吐复自吮。",
            "篇成若奴婢，气骨终凡贱。",
            "弃置不复收，叹感退自旋。",
            "起探君寄诗，兀坐讽百遍。",
            "駮哉剧雄劲，百札洞一箭。",
            "间逢骋新奇，春云弄晴霰。",
            "古镜终重厚，九鼎挂一铉。",
            "吾尝笑夫人，语富则自愿。",
            "及婴爱君念，始自信惓惓。",
            "阅女当求嫱，慕士在获彦。",
            "鄙哉寻常者，何用目识徧。",
            "得逢诚幸多，既别遂堪喭。",
            "乖离时况久，会合卜未先。",
            "思之不可见，飞魂不身恋。",
            "秋城崔嵬髙，围我屹若圈。",
            "安得擘风翅，飞出不自殿。",
            "巧为相见谋，反复竟未善。",
            "惟当远相要，共借月为面。",
            "相离苟同天，举目亦两见。",
            "又况相去间，财止百里县。",
            "不知竟可否，寄诗代请劝。"
        ],
        "notes": "",
        "id": "3cd8da310a5525cddb0b09e34ade0d3d"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "八桧图",
        "preface": "",
        "paragraphs": [
            "客有要我八桧吟，手携八桧图来悬。",
            "挂张满壁惕可骇，盼顾左右同嗟叹。",
            "旁摹石刻署名状，各有凭附相夤缘。",
            "或髙相扶互倚碍，或断欲蹷犹支颠。",
            "强枝抝回信有力，髙干复俯蛟虬拳。",
            "寻根及枝逮条蘖，例不拔直皆旁偏。",
            "雷疲风休云雨去，蛇龙鬭死犹钩纒。",
            "安分爪角与尾鬛，徒见上下相蜿蜒。",
            "不知生时竟何谓，略不参类常木然。",
            "宜乎今古惑昧者，揺摆舌吻归之仙。",
            "一龙盘拳老髙大，传云聃者由飞跹。",
            "当时驾鹿蹋以上，迹有町疃遗相连。",
            "多应蝎残鸟喙啄，不尔诞者强镵镌。",
            "聃能惑人已自幸，岂此上去能欺天。",
            "借如聃功可升跃，鹿亦何幸飞相连。",
            "于中一木特甚异，肤华逆理纽左旋。",
            "传云聃人所自栽，我知此语定凿穿。",
            "苟令实为聃者植，推以天意犹可言。",
            "当年曷不纽向右，若曰世为左道牵。",
            "如何众輙不省究，反重神怪令聃专。",
            "乾坤中含万品彚，此独自异谁令旃。",
            "穷思竟虑莫可索，欲世不惑谁能搴。",
            "仙书虚荒喜诞妄，推说事理尤绵延。",
            "世人一读即化变，日望飞奋相迷癫。",
            "岂非此木久树此，浸渍亦为异说迁。",
            "故其形植与生死，时以异怪招惊怜。",
            "先时世不早斤斧，放大其老讹夸传。",
            "当年同生好材干，半以直伐成烧燃。",
            "凭妖附诞相树立，卒自死活终完全。",
            "叶枝凋疏不有荫，材直弗柱曲莫辕。",
            "不知留存护飬者，竟以何理惜不捐。",
            "我有尺铁大刚利，久以铸斧磨山巅。",
            "卒无柯柄尚弃置，懒乞月桂求婵娟。"
        ],
        "notes": "",
        "id": "7ae87cbe128064bb83ba96a5cc28393e"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "秋夜",
        "preface": "",
        "paragraphs": [
            "秋夕不自晓，百虫齐一鸣。",
            "时节适使然，鼓脇亦有声。",
            "争喧鼠公盗，窸窣蛇阴行。",
            "独有东家鸡，苦心为昏明。"
        ],
        "notes": "",
        "id": "f96fa774bd8f3d9a96f87e6c02dfda18"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "答束孝先",
        "preface": "",
        "paragraphs": [
            "纯金出镕𬬻，烜赫掩炽火。",
            "锦成洗春江，众目炫莫奈。",
            "鱼盐物诚微，误用幸不涴。",
            "君家兄弟贤，我见始惊伙。",
            "文章露光芒，藏蕴包丛脞。",
            "关门当自足，何暇更待我。",
            "固知仁人心，姑欲恤穷饿。",
            "苟论才不才，自合弃如唾。",
            "忆昨西来初，戚惕侍客坐。",
            "交持驾说口，张阖不可鏁。",
            "间发辨经义，铁舌莫摩挫。",
            "髙文忽下投，白日骇天堕。",
            "眩怖欲前掩，布帛不可裹。",
            "初视固宜惊，独获亦堪贺。",
            "又如遇贵人，绣锦饰婀娜。",
            "回眸忽自鉴，恶面复窭裸。",
            "屈降心巳甘，叹愤志亦颇。",
            "雄髙岂复争，爱恤亦加荷。",
            "大诗又来及，推与太浮过。",
            "自无贤可称，以是恶甚播。",
            "譬如享尫人，豆食止则可。",
            "苟强担石负，蹉跌适足祸。",
            "何以论报心，结草効鬼颗。"
        ],
        "notes": "",
        "id": "770805c5640170bb282a0050f0e98700"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "戯食雀",
        "preface": "",
        "paragraphs": [
            "秋风云气寒，秋雨昼夜兼。",
            "饥禽湿不飞，左右烦顾瞻。",
            "有雀独飞下，施徐入吾簷。",
            "毛羽刷参差，嘴距交钩铦。",
            "跳乘新舂箕，取饱公不嫌。",
            "而吾本有意，听之取微纤。",
            "忽惊自飞去，窗聿不少淹。",
            "反就髙髙枝，啁哳气不恬。",
            "嗟乎此微类，岂不无以厌。",
            "来既冐弹射，固难责其亷。",
            "然余乃无罪，见怒何过严。"
        ],
        "notes": "",
        "id": "a45e2a7d2f93d73080dc1d85ea6aa5e2"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "金绳挂空虚自勉兼示束孝先",
        "preface": "",
        "paragraphs": [
            "金绳挂空虚，日月系两垂。",
            "天童坐戯弄，纵掣成东西。",
            "百年未死间，昼夜无穷期。",
            "短短固可惜，舒舒定非宜。",
            "有闻未之行，有学未及知。",
            "白发已班疏，朱颜亦童黎。",
            "智虑昏晚年，聪明退前时。",
            "纵欲加自修，去日何胜追。",
            "奈何少自废，老则成空悲。"
        ],
        "notes": "",
        "id": "39f66f10cba965e737697ea62fedda79"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "寄洪与权",
        "preface": "",
        "paragraphs": [
            "与权江南来，适自满门会。",
            "初无合我志，财以客面待。",
            "时时相钩探，稍稍互酬对。",
            "根源豁披张，扄𫔎失分解。",
            "君然颔还嗟，我恐敬若戴。",
            "相逢时既多，相待两交快。",
            "予初请子交，子曰何可外。",
            "中又谢不德，卒曰吾而爱。",
            "既而苐以年，子合我兄拜。",
            "扬虽士云多，往往事冠带。",
            "中间满夫子，崛出百万最。",
            "更以子从之，而吾米则稗。",
            "朋从偶许攀，会合日与在。",
            "春晨巧夸招，月夕因论话。",
            "书狂逸飞蛇，棋毒甚含虿。",
            "相谋务奇胜，聚口笑拙败。",
            "贪驩不知岁，冬律忽移再。",
            "余饥奔先西，饿色面留菜。",
            "子待去亦恨，书以问我奈。",
            "别来君何如，思子我心痗。",
            "朋分无旧欢，世险有新态。",
            "髙言足瑕疵，俗学牵细碎。",
            "贫知身贵重，病觉学力怠。",
            "壮心已无多，况去日有退。",
            "豫期后相见，顽陋徒老大。",
            "好勤寄余书，思子百忧萃。"
        ],
        "notes": "",
        "id": "a569fb1951027349efa09de5f7600a0e"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "寄满子权",
        "preface": "",
        "paragraphs": [
            "子权今谓何，久不治简书。",
            "子素赐我多，岂以此遂疏。",
            "予亦如常时，病与贫相俱。",
            "冉冉草没阶，客脚不踏庐。",
            "贵者事名位，崖岸夸异殊。",
            "贤者纵肯来，顾我欲取无。",
            "惟余龊龊徒，吾亦羞与居。",
            "潭潭一室空，编帙环三隅。",
            "暴阳不忧偿，偷饱幸未诛。",
            "且可延朝昏，忧思老顽愚。",
            "独有思子怀，涕下时喑呜。"
        ],
        "notes": "",
        "id": "12150043102698722ef4888f1f9dafec"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "冬阴寄满子权",
        "preface": "",
        "paragraphs": [
            "玄云载雨惜不下，北风吹急水相黏。",
            "周遮覆盖不通透，锢结巳厚难披𬊈。",
            "微阳未复老阴壮，计去暖律时犹淹。",
            "青天何可一日失，渐恐此去无由瞻。",
            "日驭自惧不得脱，略出急入地下潜。",
            "凭阴托寒恣凌烁，风伯得意欣沾沾。",
            "但幸天公不省悟，谁顾地下人嗟谗。",
            "隔绝霜露旷不下，帝有润泽何由沾。",
            "非惟勾芽冻天折，亦恐万类由兹殱。",
            "九龙衔火互相暖，称有日职借不甘。",
            "群儿锐奋不量度，欲仰吐气吁以炎。",
            "惟有壮士抱剑卧，思得美酒聊自酣。"
        ],
        "notes": "",
        "id": "8249ee39e193d59435414373ad6b47d7"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "弱弱谁氏子",
        "preface": "",
        "paragraphs": [
            "弱弱谁氏子，鲜鲜一何姝。",
            "来奔富人家，妻与富人俱。",
            "严粧问夫子，我岂彼室如。",
            "夫子笑遣之，彼宁与汝都。",
            "升堂由阼阶，德色溢以舒。",
            "亲宾不敢笑，退语相嚱吁。",
            "髙堂聚群婢，唯诺相咨睢。",
            "家事忽不图，顾指取自如。",
            "朝令拆柱薪，暮遣藩篱除。",
            "风雨半夜来，百衅生不虞。",
            "屋压盗随至，夫死别嫁夫。",
            "东邻有淑子，惟不事铅朱。",
            "端居待人求，正色不敷腴。",
            "清镜见白发，行媒不顾闾。",
            "不知爱妻人，取舍何异欤。"
        ],
        "notes": "",
        "id": "d2338a7759a4deea208a7bac789d0f2f"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "赠黄任道",
        "preface": "",
        "paragraphs": [
            "长河之流几万里，骇若泻自天上来。",
            "奔湍冲山拔地走，直有到海无邪回。",
            "人之所观乃流沬，犹以激射忧天摧。",
            "想其根源发声势，如纵烈火烧千雷。",
            "古来走死万万脚，竟莫识自何来哉。",
            "我疑鸿荒混沌日，冲破天地之元胎。",
            "夸娥揺头巨灵走，避不敢道曾疏开。",
            "锄耰之成乃畎浍，欲计议此诚可咍。",
            "长帆大舰不敢绝，尚恐飘去无垠涯。",
            "愚儿脚惯踏潢潦，安敢逆此加溯洄。"
        ],
        "notes": "",
        "id": "18f9373b970401b7ac8e1f3193c820ea"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "答黄薮富道",
        "preface": "",
        "paragraphs": [
            "角角适时足，力走犹或迟。",
            "从而不逮人，不若坐视之。",
            "而予始用此，已无先人思。",
            "间自念斯世，固亦未易为。",
            "以其得而惭，曷若退自宜。",
            "老身可孔颜，饿死犹夷齐。",
            "予心最乐此，尤喜用自持。",
            "岂将六尺躯，贱易五羖皮。",
            "但无百亩田，得抱刚气归。",
            "年来事穷蹙，露暴无自依。",
            "姊寡不能嫁，儿孤牵我啼。",
            "平生事文字，无路活寒饥。",
            "勉从进士科，束若缚襁儿。",
            "时时忽自笑，往往穷加悲。",
            "有如髙飞鸟，中路饥自低。",
            "锐知从食来，不意身投黐。",
            "神龙拏白日，挟雨万里飞。",
            "使其口有衔，安得无驯随。",
            "虽然平生志，固未忍相遗。",
            "闲时自散开，纵吟助嘘嚱。",
            "财将舒己私，岂敢偷人知。",
            "黄君道德者，术业何颀颀。",
            "手提九黄钟，旁取折籥吹。",
            "悬知失气类，误以唱和期。",
            "不知里社歌，不可郊庙施。",
            "况余衰病余，有气亦巳卑。",
            "加之困俗学，羝角方牵羸。",
            "诗陈尽自道，幸子怜无疵。"
        ],
        "notes": "",
        "id": "a5ead07f14646b3d93745d19d256f264"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "春风",
        "preface": "",
        "paragraphs": [
            "春风东来暖如嘘，过拂我面撩我裾。",
            "不知我心老有异，亦欲调我儿女如。",
            "庭前花枝笑自爱，风里草力更相扶。",
            "旁林曲树足飞鸟，不问燕雀鸱鸢乌。",
            "求雌要雄各有意，岂但鬬竞争春呼。",
            "春巢成多夏卵众，明年计此更有余。",
            "非唯喧呼乱人耳，渐恐巢穴妨人居。",
            "收残射中岂无道，我亦力可弯长弧。",
            "林深枝曲矢不入，况弓待借家所无。",
            "行吁坐盻不可奈，安得静默投身俱。"
        ],
        "notes": "",
        "id": "98a73a405978499d05fa1d759af99bb3"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "长风",
        "preface": "",
        "paragraphs": [
            "长风吹百草，势力亦随靡。",
            "地长风易休，草力复随起。",
            "长风随令归，风去何时来。",
            "百草安正繁，兰生尔何哉。"
        ],
        "notes": "",
        "id": "ce8ec6ed1cfb17dba7dc01407143d9cb"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "东风",
        "preface": "",
        "paragraphs": [
            "东风来几日，穷巷不见春。",
            "不知得花由，只见插花人。",
            "东风能几时，听尔多欢欣。",
            "徒恐春风归，汝我同悲辛。"
        ],
        "notes": "",
        "id": "ba1555076c8eacf5308cc1da71e2756a"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "哭诗六章  其一",
        "preface": "",
        "paragraphs": [
            "死者徒已死，思之恨无涯。",
            "生者非素心，还作死者嗟。",
            "今古悲略同，斯道竟奈何。",
            "哀弦直易绝，哭词曲难歌。"
        ],
        "notes": "",
        "id": "7512c2b1473ef251d658dee2ff353212"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "哭诗六章  其二",
        "preface": "",
        "paragraphs": [
            "朝哭声吁吁，暮哭声转无。",
            "声无血随尽，安得目不枯。",
            "目枯不足叹，无目心自安。",
            "目存多所见，不若无目完。"
        ],
        "notes": "",
        "id": "4939d607d0d3b0468cc1967b78196658"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "哭诗六章  其三",
        "preface": "",
        "paragraphs": [
            "切切复切切，泪尽琴弦绝。",
            "愤气吐不出，内作心肝热。",
            "朝浆渇不胜，暮潦浊不清。",
            "何以慰我怀，安得沧海冰。"
        ],
        "notes": "",
        "id": "d80d03851358d87cf5e1e4bc14aadae5"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "哭诗六章  其四",
        "preface": "",
        "paragraphs": [
            "哭莫傍沧海，泪落长海流。",
            "流深风涛多，驾荡复我舟。",
            "不若洒春草，荆榛芜蔓茎。",
            "怨气触草死，犹得香兰生。"
        ],
        "notes": "",
        "id": "3f5d78167e1e38e3d3274c03a843c055"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "哭诗六章  其五",
        "preface": "",
        "paragraphs": [
            "朝歌忧思多，暮歌无奈何。",
            "偶叹气亦绝，未恸血先沱。",
            "泪落入口少，不如出眼多。",
            "安得常病躯，不为瘠且瘥。"
        ],
        "notes": "",
        "id": "c6bd6a4011c822cab3f18e636a6464df"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "哭诗六章  其六",
        "preface": "",
        "paragraphs": [
            "目虽泪所出，由来心乃源。",
            "白日照我面，意欲干汍澜。",
            "而不照我心，我泪何由干。",
            "况在重云遮，使我何自安。"
        ],
        "notes": "",
        "id": "d9447f1bc74dbbc0465c9b47c7faef5d"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "张巡",
        "preface": "",
        "paragraphs": [
            "禄儿射火烧九天，鬼手不扑神听旃。",
            "群庸仰口不肯唾，反出长喙嘘之燃。",
            "睢阳城穷缩死鼈，危系一发悬九渊。",
            "巡瞋睨远两眦拆，怒嚼齿碎须张肩。",
            "恨身不毛剑无翼，不能飞去残贼咽。",
            "翁躯腥刀子磔爼，日嚼血肉犹经年。",
            "霁云东攘两臂去，西来才有九指还。",
            "胸中愤气吐不散，去随箭入浮屠砖。",
            "忠穷智索其自効，更脔爱妾尝饥涎。",
            "我疑没日贼不食，恐其肉酖死不痊。",
            "又疑身骨不化土，定作金铁埋重泉。",
            "何时山移陵谷变，发出鼓铸戈或鋋。",
            "吾如得之顾有用，不诛已然诛未然。"
        ],
        "notes": "",
        "id": "e5b1dad47f51d38e97f15af7bbd0e5ec"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "赠李定资深  其一",
        "preface": "",
        "paragraphs": [
            "涉川固有道，造舟不如梁。",
            "曾闻水覆舟，不闻死乘杠。",
            "奈何掲厉子，先先勇褰裳。",
            "岂尽水害人，固亦谋非臧。"
        ],
        "notes": "",
        "id": "292e1a88a0b150c6a10e0a2eecfb2ee3"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "赠李定资深  其二",
        "preface": "",
        "paragraphs": [
            "凤虽谓灵畜，无竹或死饥。",
            "竹今无方无，凤云非其时。",
            "使之群鸱鸢，饥饱为止飞。",
            "非惟失所灵，亦与弹射期。"
        ],
        "notes": "",
        "id": "1ae8881ed8dcdce144cbf28a4ad2c0e6"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "赠李定资深  其三",
        "preface": "",
        "paragraphs": [
            "坦坦谁之田，施施缴且弋。",
            "乌来玩其机，鹊至喜其食。",
            "长鸿飞冥冥，志与万里极。",
            "岂无啄饮心，宁饥不人得。"
        ],
        "notes": "",
        "id": "1c8bd6c537c7d91764e36f2fbd1908a2"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "赠李定资深  其四",
        "preface": "",
        "paragraphs": [
            "湍激日蹙蹙，风棱势漫漫。",
            "奈何舟上人，试死才一间。",
            "苟不以利涉，安坐思诚艰。",
            "客虽惧谋梁，而木嗟在山。"
        ],
        "notes": "",
        "id": "f7216154e9e773c217f5b2763c64144f"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "古庙",
        "preface": "",
        "paragraphs": [
            "古庙隆隆敞庭扉，风雨剥壁黦柱榱。",
            "我来安知神所依，穹堂窸窣风旛旗。",
            "神君庞躯突须眉，视我睨睚坐倨箕。",
            "惕烁观者骇不怡，群鬼后先张福威。",
            "直东之厢步逶迤，目益所见怪可嘘。",
            "马牛羊犬杂豕鸡，或戴以首旁四支。",
            "间有人面身亦非，老祝趋前为众词。",
            "口吻嗫嚅言嗢吚，称别状类顾东西。",
            "唱号名字分何谁，空虚冥寞非所期。",
            "岂亦以此为人尸，视其肤革巳彪狸。",
            "宁有中反恬肝脾，又有械器身挈持。",
            "传言疠疫此乃资，古之日行历虚危。",
            "犹恐盛阴鬼所随，磔傩于门驱使驰。",
            "今安取此庙以祠，不念延虐殆尫羸。",
            "农凶年多苦饿饥，苟幸得饱不择祈。",
            "来则拜叩尽敬祗，幸天之泽偷自归。",
            "民德且恐报之时，𫗧肴豊鲜牲鱼肥。",
            "欲奠以献更濯巵，进谢千语拜百低。",
            "工鼓于庭巫舞衣，祝传神醉下福禧。",
            "农谢神去祝彻之，庭前匕割弃余遗。",
            "鹄乌下争趁不飞，回顾神面如故时。",
            "意者不为祭谢移，呜呼神固非吾知。"
        ],
        "notes": "",
        "id": "338e972fe69d6fd3233cb340ae4dd0e3"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "襍诗  其一",
        "preface": "",
        "paragraphs": [
            "方春不种兰，终岁无自佩。",
            "良田弗加芟，徒穉亦无岁。",
            "空令雨露恩，日夕被蒿艾。",
            "安坐饥怨天，此理果谁在。"
        ],
        "notes": "",
        "id": "8fc14374153a8f73b64be8315161e595"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "襍诗  其二",
        "preface": "",
        "paragraphs": [
            "一日不为田，百草已有根。",
            "况复闲三时，其秽何待论。",
            "岂不有钱镈，徒羞慵借勤。",
            "岁晚忧不耕，何独议锄耘。"
        ],
        "notes": "",
        "id": "cd61cab7913b122d5991f7abc4c57614"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "襍诗  其三",
        "preface": "",
        "paragraphs": [
            "毵毵晚春树，上下聚百虫。",
            "不有口似趸，则生尾如蜂。",
            "设不二者然，亦徒生无庸。",
            "清阴不可居，岁晚还秋风。"
        ],
        "notes": "",
        "id": "7db5f1c527d18347f1e14a55d3c693ea"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "猛虎",
        "preface": "",
        "paragraphs": [
            "猛虎出白日，其欲未易量。",
            "人人有怒心，常惧不敢戕。",
            "壮士独何者，忿气裂怒肠。",
            "脱身拔剑去，奋跃如惊翔。",
            "虽挟必胜术，岂无邂逅伤。",
            "虎不食壮士，壮士自虎当。",
            "意贪众人完，岂暇为躯防。",
            "虎死众人惠，虎存忧一乡。",
            "果哉彼丈夫，赖有一剑将。",
            "使其无所操，未免伏道旁。",
            "有剑不刺虎，为谋信非臧。",
            "无剑徒虎争，虽勇适为狂。",
            "利剑亦可嗟，人有我独亡。",
            "日暮南山阿，直道何可望。",
            "一虎固已尔，况复千豺狼。"
        ],
        "notes": "",
        "id": "e94f16a8136fee158487fd93ca0c291d"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "答问诗十二篇寄呈满子权 镈问耒",
        "preface": "",
        "paragraphs": [
            "金坚虽不磨，木曲亦已揉。",
            "幸蒙主人用，反要主随后。",
            "适从慵耕儿，虽功不见取。",
            "良田常无收，何塞不耕咎。"
        ],
        "notes": "",
        "id": "8c56f574dcdcae06a9cfe7de65bcf8d9"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "答问诗十二篇寄呈满子权 耒答镈 其一",
        "preface": "",
        "paragraphs": [
            "我用常在金，任金适由木。",
            "苟得金为用，何惜木微曲。",
            "幸得主人随，不恤汗行犊。",
            "必求随主人，我用𫍯不足。"
        ],
        "notes": "",
        "id": "8048c5fb39829a2545cc8bd34beeb87c"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "答问诗十二篇寄呈满子权 耒答镈 其二",
        "preface": "",
        "paragraphs": [
            "我用于主人，良田无虚种。",
            "主人不我以，我适为无用。",
            "不知主人饥，岁卒安自奉。",
            "由来我求人，孰与求我重。"
        ],
        "notes": "",
        "id": "57b7733fc182c3b7d0e456742ae390af"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "答问诗十二篇寄呈满子权 耒答镈 其三",
        "preface": "",
        "paragraphs": [
            "我必为人用，不必用于人。",
            "若也责不耕，君其问诸田。"
        ],
        "notes": "",
        "id": "43ae876001dd4a6c982e84134f92509d"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "答问诗十二篇寄呈满子权 耒问镈",
        "preface": "",
        "paragraphs": [
            "一畦失之荒，尔力亦可耨。",
            "天下方漫芜，尔功亦何有。"
        ],
        "notes": "",
        "id": "3107da2e4236ea8f2e873c01848ade27"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "答问诗十二篇寄呈满子权 镈问耒",
        "preface": "",
        "paragraphs": [
            "天下方漫芜，顾我适有庸。",
            "使其已除涤，我将何以功。",
            "我岂大无效，自是用我慵。"
        ],
        "notes": "",
        "id": "569b1a66917f148f39e18bca0be11c3d"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "答问诗十二篇寄呈满子权 耒问斧",
        "preface": "",
        "paragraphs": [
            "子斧谁尔为，黑白大分别。",
            "朝伐一樗死，暮伐千樗蘖。",
            "尔终不自谋，几日不缺折。"
        ],
        "notes": "",
        "id": "98f62d0fb718056cef24ecb5f5cdde04"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "答问诗十二篇寄呈满子权 斧问耒",
        "preface": "",
        "paragraphs": [
            "大樗吾犹伐，小樗何畏蘖。",
            "吾缺犹俟磨，尔折将奈何。"
        ],
        "notes": "",
        "id": "af051aba2dd8c3af274f4cf5944d0ed8"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "答问诗十二篇寄呈满子权 水车问龙",
        "preface": "",
        "paragraphs": [
            "来何必召云，去何必飞天。",
            "我名不为龙，何能雨尔田。"
        ],
        "notes": "",
        "id": "648a02002fa6671d3126c5b505616023"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "答问诗十二篇寄呈满子权 龙答水车",
        "preface": "",
        "paragraphs": [
            "神龙谢子车，子能未足多。",
            "上润虽已然，下竭将奈何。"
        ],
        "notes": "",
        "id": "aa27e75acc44dbe6441affd80a8cdb1d"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "答问诗十二篇寄呈满子权 水车谢龙",
        "preface": "",
        "paragraphs": [
            "水车谢神龙，下竭固无奈。",
            "旱则我为用，尔龙尚何谓。"
        ],
        "notes": "",
        "id": "7d518e343f4ef2e9cfeccded006acbfa"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "答问诗十二篇寄呈满子权 龙谢水车",
        "preface": "",
        "paragraphs": [
            "神龙谢水车，吾语尔来前。",
            "尔虽用于人，我亦用于天。",
            "在物固不同，于用岂殊然。",
            "水下髙田干，尔能俯水取。",
            "假人不尔用，尔受田责否。",
            "吾身虽为龙，动亦天所主。",
            "天犹不有命，我安事为雨。"
        ],
        "notes": "",
        "id": "d19636a58078cbf6974bc4982aacb799"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "秋怀",
        "preface": "",
        "paragraphs": [
            "槭槭庭前树，朝零非昔稠。",
            "呦呦草虫鸣，暮急晓未休。",
            "尔虽无不平，岂亦有哀忧。",
            "胡为劳吟呻，与士伤感投。",
            "壮士亦何者，哀哦与虫酬。",
            "所抱不列陈，调苦难谣讴。",
            "髙目有远见，直怀羞曲求。",
            "蒿藜袭久安，功名忘前休。",
            "日月忽未几，天地今复秋。",
            "少壮负所怀，老大将安谋。",
            "生无及人功，死骨埋泉羞。",
            "胡为不奋飞，徒与寒饿仇。"
        ],
        "notes": "",
        "id": "9c93d25b8e0e3699f9c01e8f1f1c5cf6"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "中夜二首  其一",
        "preface": "",
        "paragraphs": [
            "昼日苦卒卒，忽焉不加思。",
            "长夜漫不眠，起复日所为。",
            "所为浩多愧，不与初心期。",
            "虚云圣贤学，实从世俗归。",
            "虽耻犹奈何，长歌涕垂颐。"
        ],
        "notes": "",
        "id": "7bb081b9dd3772874d6ee8c51d3a48fb"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "中夜二首  其二",
        "preface": "",
        "paragraphs": [
            "扰扰从俗为，日与所学戾。",
            "茫茫坐三复，心面自相愧。",
            "守道恶从人，取俗患髙世。",
            "谁令二者异，不得一吾致。"
        ],
        "notes": "",
        "id": "d100f8148e884d0a3e03845ad703c795"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "士患常不学",
        "preface": "",
        "paragraphs": [
            "士患常不学，不学常罔然。",
            "学成安所施，用舍系诸天。",
            "孔孟去已久，寥寥泣遗编。",
            "斯道未易为，今古如同年。"
        ],
        "notes": "",
        "id": "73239ea785770e3bb560adcb1df0007b"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "举举媚学子",
        "preface": "",
        "paragraphs": [
            "举举媚学子，居曰不吾知。",
            "知而有不能，无乃失于欺。",
            "不知未为患，不欺浩难期。",
            "咄哉天下怀，何以天下为。"
        ],
        "notes": "",
        "id": "32b493796f68681c64d389c379a721e7"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "秋日",
        "preface": "",
        "paragraphs": [
            "秋日不照天，秋云自明晦。",
            "脱叶下衰草，蜩蝉事今退。",
            "天地功方成，草木犹怨顇。",
            "志士感所怀，长吁下清泪。"
        ],
        "notes": "",
        "id": "5cc7b9c13939931b41b28229027dd387"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "秋兴",
        "preface": "",
        "paragraphs": [
            "秋风吹人有髙兴，醉怀感物伤盛衰。",
            "秋来纵得蒿艾死，岁晚已非兰蕙时。",
            "哀歌不入俗耳听，大笑自与万古期。",
            "长鸿冥冥尔飞好，虽有缯缴安所施。"
        ],
        "notes": "",
        "id": "967750256b042436a4f84e058268be96"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "翩翩水中舟",
        "preface": "",
        "paragraphs": [
            "翩翩水中舟，既满何用载。",
            "主舟者谁子，无乃忽于败。",
            "兼济虽期仁，过任适为害。",
            "自是人致然，已溺何足怪。"
        ],
        "notes": "",
        "id": "20c3286f68b252693c2be7b0f466b28c"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "书怀寄黄任道满子权",
        "preface": "",
        "paragraphs": [
            "西风吹云空，晴日露髙晒。",
            "驽马无速骋，归客思远届。",
            "长林剥霜红，远水漾寒派。",
            "露虫悲自咽，风菊老犹介。",
            "昔予来方春，焰焰树生态。",
            "今归亦未几，马踏落叶坏。",
            "时物固有然，盛衰信难概。",
            "吁嗟为生劳，黾勉计无奈。",
            "伊余有遐致，久此困俗械。",
            "尝思摆绝去，自放出世外。",
            "髙怀乐天寛，远目斥人碍。",
            "有田足晨昏，有圃具葅菜。",
            "父母不待养，妻子固易赖。",
            "世孰得丘山，亦孰失蔕芥。",
            "人自能轻重，吾将守所爱。",
            "六经老诚明，万古熟成败。",
            "得时为醯盐，滋味和鼎鼐。",
            "失犹有万世，令名自沽卖。",
            "自视久已明，决不事谋蔡。",
            "寄诗侑子觞，期子和而再。"
        ],
        "notes": "",
        "id": "fa978635bc950a25ad376ddf0e718f62"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "令既有髙邮之行而束孝先兄弟索余诗云",
        "preface": "",
        "paragraphs": [
            "扰扰利学者，久不可与谋。",
            "读书乃何为，老不知轲丘。",
            "弗恤义所在，务期髙爵收。",
            "尝闻失则嗟，不闻得之羞。",
            "知谁洪其源，使世乘其流。",
            "于今已汗漫，更久将溯游。",
            "尝闻古人言，饕餮为共兜。",
            "谓恶岂必多，偷饱德弗修。",
            "不知自思者，舍此何所由。",
            "故余早知惧，誓将异人求。",
            "寜为寒饿嗟，不同富贵讴。",
            "此行况有获，师德髙前修。",
            "因尝请子行，勉子无逗遛。",
            "于吾乃何有，同病不独瘳。",
            "虽爱谓予然，尚疑子终不。",
            "惜子有髙材，竿幢揭华旒。",
            "苟能自摆去，不为世学囚。",
            "行将见远到，强弩射弱菆。",
            "何必请予诗，自合治子辀。"
        ],
        "notes": "",
        "id": "9bf1a9a253b9c37c474439bfd07a53bb"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "酬束丈贶诗兼叙所怀",
        "preface": "",
        "paragraphs": [
            "白日立中路，犬去不形相。",
            "夜以盗自来，何敢怨犬伤。",
            "主人忽加念，谢恕犬无良。",
            "盗子愧伏前，有言愿加详。",
            "见赐固已多，恕犬诚未臧。"
        ],
        "notes": "",
        "id": "042b106c551cbc699a97c5cdf5911d2a"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "惜交诗赠束孝先",
        "preface": "",
        "paragraphs": [
            "千金得宝刀，不若得锸归。",
            "宝刀虽云利，邂逅伤疮痍。",
            "伤疮有复日，伤皮无完时。",
            "不若远所伤，取锸安自持。",
            "一凿以成井，再凿以深资。",
            "清泉冽其中，定德发不移。",
            "饮可沃吾心，浴能清吾肌。",
            "此道如必尚，庶几有常为。",
            "既庸铭我前，又书荐余知。"
        ],
        "notes": "",
        "id": "6200336df7e06bb70cd9bbb4d74bfd8f"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "再赠束孝先",
        "preface": "",
        "paragraphs": [
            "玉缺见不挠，剑折知真刚。",
            "张目不见心，人固未易量。",
            "念我未知子，徒知外观望。",
            "安识子所怀，赤日包白光。",
            "去去终我身，两两无相忘。",
            "纵予道路忧，骨尚付子藏。"
        ],
        "notes": "",
        "id": "f02edd35cb461b8862e623afa181f73f"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "卜居",
        "preface": "",
        "paragraphs": [
            "吾求一屋逮两月，贫不谋贵何以图。",
            "朅来自放就穷巷，幸得之喜何敢吁。",
            "颓簷断柱不相缔，瓦堕散地梁架虚。",
            "门无藩𫔶户不闭，时时犬彘入自居。",
            "主人怜我莫自致，为我补葺加垍涂。",
            "翻翻匠氏乃谁子，颉颃作气厉叫呼。",
            "群庸汹汹助声势，睥睨凌我要我酤。",
            "归来叹息无自得，两日财致酒一壶。",
            "徴多偿少意不惬，弃我忽去如逃逋。",
            "重来閴寂不可问，依旧四壁编空芦。",
            "嗟余虽贫日犹爨，可不善为盎釡谟。",
            "外户不闭古则尔，今也盗贼过街衢。",
            "乞钱买篱作籓固，更学关楗防朝晡。",
            "邻翁问我乃何者，得毋亦以名自儒。",
            "王朝潭潭聚冠盖，几人不载卿相车。",
            "子何布被不盖肉，浪自名士实则奴。",
            "假为无能守编户，犹可自择安阎闾。",
            "胡为惨戚卒困此，去矣何屋不可徂。",
            "此居卑漥不待说，四髙中下流无渠。",
            "夏霖连延久积注，往往灶下秋生鱼。",
            "始来图此不自择，终见坐与蚯蚓俱。",
            "何况梁榱日蛀腐，一仆非尔力可扶。",
            "苟求暂安急旦夕，反以身就殒压虞。",
            "乃知穷则失自爱，死得正命有几且。",
            "翁乎尔言诚得矣，我方困甚非真愚。"
        ],
        "notes": "",
        "id": "4722d486230e48519b187c04c8e9eb28"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "闻哭",
        "preface": "",
        "paragraphs": [
            "冬温春疫早，死者晨满街。",
            "但闻哭子悲，不闻哭母哀。",
            "老慈爱益深，壮刚气则乖。",
            "嗜欲夺天性，情恩占妻孩。",
            "诗三百具存，声已亡南陔。",
            "人情古不美，况复嗟今哉。"
        ],
        "notes": "",
        "id": "9cdc5122683a9e4548f19bafde916653"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "养贤",
        "preface": "",
        "paragraphs": [
            "万锺岂不多，财得孟子辞。",
            "千乘友子思，犹曰须我师。",
            "古贤不易养，养贤则已而。",
            "今贤养自易，无于古加疑。"
        ],
        "notes": "",
        "id": "95c6d8726aaaeb82c466d5e603a9260f"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "送李公安赴举",
        "preface": "",
        "paragraphs": [
            "行子冠上尘，梁宋道傍土。",
            "尘逐冠敝损，人来还复去。",
            "马蹄日月长，踏尽西北路。",
            "近者何纷纷，姿状颇秀举。",
            "传言天子诏，士得四方赴。",
            "来如鹊翅翻，去若蝇头聚。",
            "市儿屈指计，过百日未暮。",
            "昔周方盛时，得士才十数。",
            "唐虞此为盛，中复容女妇。",
            "昔何称才难，今也寜异趣。",
            "但恐所取异，今古殊尺度。",
            "夫君乃髙才，久有及物虑。",
            "今又奋绝去，挺拔欲自树。",
            "余穷非所知，久有山林素。",
            "但无百亩粟，乃就群才赋。",
            "仕道得亦嗟，困穷失为惧。",
            "二者各有命，予亦何所与。"
        ],
        "notes": "",
        "id": "553020f3788b69981ad2d617ed7d4642"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "离髙邮答谢朱元弼兼简崔伯易",
        "preface": "",
        "paragraphs": [
            "昔来何悠悠，今去亦泛泛。",
            "岂自果进退，姑且便饮啗。",
            "三代今去辽，士食久已滥。",
            "徒死不为义，可无苟石担。",
            "平生堕百为，且就投𫓪椠。",
            "束身入世程，开口就人叹。",
            "怒喜有失得，眉睫烦窥瞰。",
            "野鸟或在笼，山猿有终槛。",
            "能安此为命，虽失亦何憾。",
            "予尝勇自明，磨古得前鉴。",
            "抱关贤所容，较猎圣或暂。",
            "庶未负初学，尚为神所监。",
            "予行人之嗟，我笑不为颔。",
            "子独辱所厚，以诗系归缆。",
            "命和始自书，狂言庶非儳。"
        ],
        "notes": "",
        "id": "0e0cc26097000d74ccfc7280dcded5d6"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "东园赠周翊",
        "preface": "",
        "paragraphs": [
            "尝闻东园游观嘉，晚趁时节亦自到。",
            "东风不知来者多，一日芳蹊踏无草。",
            "山樱着子寒尚迟，江梅殒蘤香可吊。",
            "扶疏枝叶未成荫，偶来正值斜阳照。",
            "千株红杏暖自酣，风引髙炬烧晴燥。",
            "夭桃未老已抽青，略略朱旗冠翠纛。",
            "虽然素李不争花，似洗朱丹夸莹皓。",
            "其他百种不可名，如列锦绣快晴曝。",
            "何低何髙何后先，一一尽解承春笑。",
            "杨花轻佻最得力，飞过青天去何冐。",
            "弱柳低垂弗辞贱，以力凭风为春扫。",
            "黄鹂嘲啁声语和，似对游人见情抱。",
            "蝴蝶填委不知数，飞乱人眼漫颠倒。",
            "黄蜂虽忙不为身，以甘遗人竟何道。",
            "子规终日劝客归，吾无间然念何报。",
            "嗟余多病所趋乖，又懒讙呼逐年少。",
            "经年一春为嘉时，行过不恤每自谯。",
            "然虽无酒不解歌，素游尚少贫交召。",
            "何时期子早再游，风雨不可旦夕料。"
        ],
        "notes": "",
        "id": "d1a579373116a046f7696ae491178856"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "龙角歌和崔公度伯易",
        "preface": "",
        "paragraphs": [
            "尝闻螾出轩辕丘，其长百寻围十牛。",
            "民惊臣愕争论詶，帝亦谓应土德修。",
            "赐螾傍海连十洲，俾朝食壤暮饮流。",
            "仍命九龙狎其游，视龙有角急起羞。",
            "亟去诉帝龙有忧，帝怜不呵许为谋。",
            "召一龙食系其喉，挥万力士乘其头。",
            "披肉断角塞螾求，螾取而冠万鬼窗。",
            "雷号电泣竟莫捄，鼋擗鼍踊吊蛟虬。",
            "奋穴出哭劳鳝䲡，八龙怒走乞天仇。",
            "天赐六丁皆剑矛，取螾拔角磔大幽。",
            "下龙载帝问何由，臣攀堕髯不可留。",
            "竟去不知天所尤，龙冤虽复骨不收。",
            "传流下古说易浮，我闻其语疑有由。",
            "以龙易螾理若不，爱不知蔽似有繇。",
            "人皆伤龙为叹啾，我独鄙其与祸投。",
            "尝闻龙德神自周，出飞于天入海休。",
            "弃此不处与螾俦，以养就人理固偷。",
            "果死以此嗟何仇，我来但爱遗角觩。",
            "是非欲竟理莫搜，君学穷物功搳掊。",
            "其说独挽万蠒抽，当有实论破众廋，勉矣投以钓海钩。"
        ],
        "notes": "",
        "id": "57d074fa932903107891cfc34bb42dce"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "春人",
        "preface": "",
        "paragraphs": [
            "春人轻飘喜聚散，春筵笑长白日短。",
            "柳芽嚼雪喷尽寒，桃花烧风作春暖。",
            "春衣少年当酒歌，起舞四顾以笑和。",
            "红天绿烂狂未足，春更不去将奈何。"
        ],
        "notes": "",
        "id": "6398c25392d332570c2a5f633d2008da"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "送赠王平甫",
        "preface": "",
        "paragraphs": [
            "士学何漫漫，近习忘远绍。",
            "文章多自名，谁出得髙调。",
            "子才希世珍，拔俗起孤峭。",
            "如解万里骏，不以覊縻要。",
            "篇章缀清新，霞电绚天彯。",
            "夜归借之读，掩纸疑有耀。",
            "洗手脱世尘，飞身就遐眺。",
            "舌骨谁谓朽，死魄如可召。",
            "缩手不愿学，神巧谢人妙。",
            "余材生何偏，日月费吟啸。",
            "收奇欲身名，揽古愿独吊。",
            "平生勇前争，未始却自料。",
            "一日接大敌，说舌忽忘挑。",
            "如秋九磨镜，迫我以丑照。",
            "贪观朝日明，退失两目瞭。",
            "愿假斧斤惠，刻形近天肖。",
            "寄声诚甚勤，献璞定逢笑。"
        ],
        "notes": "",
        "id": "d747c1f2701551de6d20c23fa9878fbd"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "山阳思归书寄女兄",
        "preface": "",
        "paragraphs": [
            "淮风情舒舒，楚水日夜流。",
            "风能驾吾帆，水可载我舟。",
            "余归知几时，子望悬百忧。",
            "念我兄弟寡，商参各殊州。",
            "十年不一逢，会合何所由。",
            "幸逢子来归，与我相慰投。",
            "甥儿入吾牵，甥女出吾留。",
            "子吾笑其间，贫不知可愁。",
            "心如熙春阳，乐若醉酒酬。",
            "忆我别子日，将行更逗遛。",
            "泣恐伤子心，泪出仰目收。",
            "别日才几时，别思日九秋。",
            "心随西北风，目望东南楼。",
            "主人仁且贤，怜我覊旅游。",
            "晨粳玉炊香，暮酒金注瓯。",
            "盘蔬罗春青，豆脯兼夕鱐。",
            "为食岂不美，义咽不下喉。",
            "要当归子同，半菽饱亦优。",
            "始予志所学，义当望轲丘。",
            "朅来与世评，众口忽起咻。",
            "尝观世金朱，此道久巳偷。",
            "胡为不奋去，附世如赘旒。",
            "而子亦待人，特以贫不谋。",
            "参差两如此，偃蹇势略侔。",
            "要当共引去，逸世出网罘。",
            "遐追避世徒，子与侍巾裘。",
            "吾将亦娶妇，力以石臼求。",
            "贸田结归庐，种树屋四周。",
            "子居课桑蚕，我出鞭耕牛。",
            "教妻绩以筐，使儿饷东畴。",
            "坐笑忘岁时，聚首成白头。",
            "归乎当何时，诗以侑子讴。"
        ],
        "notes": "",
        "id": "b76f4bf800f26b96415c357bdfccd604"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "大舟",
        "preface": "",
        "paragraphs": [
            "大舟无风帆不举，小舟榜入青冥去。",
            "渔子舟中呼且歌，夜半闻鱼谁得多。"
        ],
        "notes": "",
        "id": "707da8ec6e1d5e7cbd6b34243226f7b7"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "望花有感",
        "preface": "",
        "paragraphs": [
            "春来几时余不知，但怪日日柳梢好。",
            "我嗟无地自种花，常恐东风只生草。",
            "谁家有园不可入，时时纵欲信自到。",
            "寒梅最香落已阑，桃杏虽迟亦颠倒。",
            "髙枝飞鸟夜踏空，低树狂儿日摧抝。",
            "惟余零落满地红，主人更听奴频扫。",
            "悲来四顾慷慨歌，要且倾酒浇颜酡。",
            "春归欲挽谁有力，河浊虽泣行奈何。"
        ],
        "notes": "",
        "id": "197ab3d6fa8359bb287dfba241639b1f"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "小雨",
        "preface": "",
        "paragraphs": [
            "一夜风声惊屋破，四邻叩壁呼我贺。",
            "久知旱势非所期，果见雨逐浮云过。",
            "庭塘流注已有余，田亩不沾亦何奈。",
            "雷嗔电笑竟何为，幽人空废南轩卧。"
        ],
        "notes": "",
        "id": "e38f5d27965d70619e3963a1cdf4fe8f"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "饿者行",
        "preface": "",
        "paragraphs": [
            "雨雪不止泥路迂，马倒伏地人下无。",
            "居者不出行者止，午市不合入空衢。",
            "道中独行乃谁子，饿者负席缘门呼。",
            "髙堂食饮岂无弃，愿从犬彘求其余。",
            "耳闻门閕身就拜，拜伏不起呼群奴。",
            "喉干无声哭无泪，引杖去此他何如。",
            "路旁少年无所语，归视纸上还长吁。"
        ],
        "notes": "",
        "id": "b037076b9290dd25ebbcdbce15101031"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "世言",
        "preface": "",
        "paragraphs": [
            "纷纷世俗言，病客久厌听。",
            "圣贤没已远，是非久无定。",
            "六经纸上言，黑白欲谁证。",
            "独有自信人，中得不外竞。"
        ],
        "notes": "",
        "id": "d9f544bee446829f15098c81186033b7"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "暨阳居四首  其一",
        "preface": "",
        "paragraphs": [
            "出无王事牵，入不治居舍。",
            "蒿藜入墙屋，尘垢变几架。",
            "糟糠苟无忧，智力取自暇。",
            "逢诗即废日，得客輙忘夜。",
            "积懒遂成性，习勤反如诈。",
            "几不类怠傲，愧耻将何谢。"
        ],
        "notes": "",
        "id": "7ab7857f21f7e052f1470d56c2599226"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "暨阳居四首  其二",
        "preface": "",
        "paragraphs": [
            "身非爵与官，车马久不谋。",
            "家无田仓储，雀鼠非我仇。",
            "朝出从人居，诗书讲前修。",
            "暮从儿子嬉，欢笑何所忧。",
            "间将筋力疲，懒使志虑收。",
            "斗糈尚烦送，谁谓能无求。"
        ],
        "notes": "",
        "id": "021f84da66b7fcb5d30301599be9070a"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "暨阳居四首  其三",
        "preface": "",
        "paragraphs": [
            "自吾暨阳居，已见月四周。",
            "流年不我谋，寒暑忽已遒。",
            "老来何足叹，苟死固可羞。",
            "子今用力薄，暮齿将何收。"
        ],
        "notes": "",
        "id": "3fa8a35f1e6621cf21d0d65b2f601aca"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "暨阳居四首  其四",
        "preface": "",
        "paragraphs": [
            "斯道久冺冺，斯人固悠悠。",
            "归豚非吾心，在礼恶不酬。",
            "从人效屈伸，俯仰不自由。",
            "于命有当然，信矣何足羞。"
        ],
        "notes": "",
        "id": "723ab1c0d9c347b2005da0417f8b9122"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "寄题宣州太平县众乐亭为孙莘老作",
        "preface": "",
        "paragraphs": [
            "令君架亭乐荒幽，得地适与万景投。",
            "亭成虽名为众乐，地僻无客谁与游。",
            "讼休民去吏随散，独有文字与令留。",
            "把书开阖坐自笑，回视令职忘卑陬。",
            "昔闻酒贱喜易醉，今说鱼美予何忧。",
            "弹琴有声尚近俗，要解弦绝以意求。",
            "况持髙怀屈下邑，志气略与彭泽侔。",
            "身婴民忧手持版，心爱山水寜非偷。",
            "景好不见但闻说，使我耳目私相仇。",
            "亭前行迹不破草，亭下野鸟常喧啾。",
            "山云朝嘘翠𪩘出，海月夜下清溪浮。",
            "春花夏荫已有爱，况使风雪回冬秋。",
            "惜予不得与快意，共上岑崒望九州。",
            "黄山闻好眼未识，梦想欲到迷无由。",
            "图传粉墨固未好，愿假壮笔一揽收。",
            "果逢来篇骋雄胜，若执造化穷凋锼。",
            "一时文工岂不伟，千里寄我何以酬。",
            "耳昏俗语久欲洗，为我一谢山前流。"
        ],
        "notes": "",
        "id": "e2087889c856a149d6dcb1899c6bb107"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "谢客二首  其一",
        "preface": "",
        "paragraphs": [
            "扰扰车马客，各以势利奔。",
            "自问闾巷人，何为亦纷纷。",
            "与客成往还，勉就俗所敦。",
            "礼不经圣人，颇厌后世烦。",
            "欲问无所得，归视纸上文。",
            "非以孔子心，尚拜阳货豚。",
            "乃知偪仄间，心迹久已分。",
            "去矣可奈何，更问来者门。"
        ],
        "notes": "",
        "id": "b562c6ba7f42e787f882717fb7aa9315"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "谢客二首  其二",
        "preface": "",
        "paragraphs": [
            "跹跹出何为，奄奄归就卧。",
            "不知身所谋，徒与俗相和。",
            "本无声利求，久厌车马过。",
            "诗书虽满前，走奔不暇坐。",
            "收身衣食余，抱病岁月破。",
            "得不胜所忘，进亦何可课。",
            "前躅杳难跻，下愚旋易堕。",
            "得势有然尔，命矣何可奈。"
        ],
        "notes": "",
        "id": "c4e44171b2b90d2f47bc534439cb040a"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "春游",
        "preface": "",
        "paragraphs": [
            "春风谁相呼，鸟语到庭户。",
            "罢书起何游，系马城西树。",
            "寜须客众随，聊与春相遇。",
            "髙林美风竹，疏影有清覆。",
            "可以便行坐，解脱快巾屦。",
            "日长天地寛，飘戾飞云度。",
            "风枝绿未柔，日蕚红先露。",
            "芳辰信可尚，嘉兴惜无寓。",
            "旧闻黄公垆，颇枉壮士顾。",
            "予虽轻数子，自适偶同趣。",
            "起解身上衣，就贳青旗酤。",
            "独酌不待劝，兴至还自注。",
            "对物无所语，似若喧哗恶。",
            "虽无歌舞欢，幸可篇章赋。",
            "乾坤本闲暇，人物自纷遽。",
            "劳苦曷不乐，岁月失已屡。",
            "酒阑起四望，落日不可驻。",
            "饥马自知家，何须问归路。"
        ],
        "notes": "",
        "id": "c20e4ee453c0cc86a31f4fa7228c714f"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "游江阴寿寜寺",
        "preface": "",
        "paragraphs": [
            "寥萧枝上风，蜩蛰以秋告。",
            "黯叆道旁树，荫绿凉可冐。",
            "况承积阴余，急雨荡晴昊。",
            "初凉逞新威，宿暑惩旧躁。",
            "漫漫出门路，踽踽可谁造。",
            "江声汹西奔，海远剧东到。",
            "中间可行望，洗涤去尘抱。",
            "况于林阜间，古屋架晴燥。",
            "蚊蝱稍歛收，轩户可淹傲。",
            "惜乎余独游，不可擕所好。",
            "踟蹰𥩟归步，风作冷相劳。"
        ],
        "notes": "",
        "id": "becc3dad0f012f5b5dfff888d6cdf2a0"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "赋黄任道韩干马",
        "preface": "",
        "paragraphs": [
            "天宝天子盛天廐，吐蕃入马上天寿。",
            "紫衣驭吏偏坐前，骑入都门不容骤。",
            "西极苜蓿得气肥，六闲飞黄卧嗟瘦。",
            "千秋殿下谁把笔，当时人无出干右。",
            "传闻三马同日死，死魄到纸气方就。",
            "鐡勒夹口重两衘，墨丝丱尾合双纽。",
            "天门未上人就观，老胡惊嗟失开口。",
            "生搜朔野空毛群，死断世工无后手。",
            "当时天子惜不传，送入御府置官守。",
            "胡尘勃欎燕蓟来，宫阙萧骚既焚后。",
            "谁弃千金出手收，足踏万里避奔走。",
            "几经蹂蹀道边尘，今日寜无纸上垢。",
            "罇前病客不识画，但惊马气世未有。",
            "冀北骏骨无时无，生不逢干死空朽。",
            "世工无手不肯休，任使气骨陋如狗。"
        ],
        "notes": "",
        "id": "734bb98cd36dddef24134009bd6fb7ad"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "甲午雪",
        "preface": "",
        "paragraphs": [
            "平居汩汩喜自堕，万事过目不省窥。",
            "一年南北两见雪，未始把笔成一诗。",
            "朝看气象浩茫昧，夜归瞑想通幽疑。",
            "梦乘虚空谒帝所，砆礩象柱承琼榱。",
            "坦涂壁垩相照射，鹤扇亏蔽狐腋帷。",
            "帝旁鲜鲜舞万女，宝绡雅冶吹裳衣。",
            "累𧏖贯瑀错组佩，斥弃朱黛素两眉。",
            "撩搔王母戯华髪，袒脱姑射争肤肌。",
            "提珰掷珥互投报，顾我尘垢加笑讥。",
            "其傍临临立万鬼，帝所宠与借色辞。",
            "密呵细纻赐裘舄，笑齿发露寒差差。",
            "诸神敛避不敢望，弃唾堕落成珠玑。",
            "朝懽嚱怡弃烟霞，暮慨吁吸成云霏。",
            "互偷天帑购党与，散布万玨分千珪。",
            "纨罗练縠不计数，逆取倒曳交横披。",
            "鞭驱巨灵刦夸父，挥斧解系关星机。",
            "东观豗颓堕壁角，南顾秃鬝亡斗箕。",
            "其他杂冗莫分辨，徒见漫乱如箩筛。",
            "雷公争前泣诉帝，至此岂可无省知。",
            "愿分羽卫𠡠天讨，助以积雹千山齐。",
            "金神拥遏按行道，后乘驾以万玉蜺。",
            "宝刀联翻夹鐡盾，玉戟钩子横珠旗。",
            "天风萧萧吹缟素，贝甲合阵穷天围。",
            "磨砮插羽注万矢，强弩竞发相联飞。",
            "奸穷诈极不保守，引组自缚相连归。",
            "累俘奏恺闯天陛，越雉拔羽按舞仪。",
            "帝呼祝融付焚弃，散灰下地无留遗。",
            "徴朋索党计轻重，斩戮屏翳囚风师。",
            "扶桑瞳瞳露轩豁，日御复反天衢驰。",
            "觉来四顾骇皓白，心与恍惚争是非。",
            "冬雷无声电不照，疑亦众鬼乘其私。",
            "天髙地下非所职，且可把酒无嗟咨。"
        ],
        "notes": "",
        "id": "47672bcbeda7238e2994c12729473f40"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "日蚀",
        "preface": "",
        "paragraphs": [
            "钱塘山人大署壁，曰十月朔日且蚀。",
            "坐者跳起行者留，愚闻之惊智为惑。",
            "我时过市偶自停，眩两目视閙耳听。",
            "自嗟身贱不有位，安得置此诛四刑。",
            "惟此丙申日在未，天面黯欎昏不济。",
            "举头仰日已半亏，群阴得志云不披。",
            "尘函欲开镜尚掩，谁把白壁涂之泥。",
            "大哉玄象浩难测，安有庸人以术得。",
            "天乎反成竖子名，不念吾皇禳以德。",
            "吾闻日名为大明，光一自出灭月星。",
            "今乃为之成薄蚀，安得君子不为小人乘。"
        ],
        "notes": "",
        "id": "e96b3f96372a8ecefb7404def555cb48"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "送曹杜赴试礼部",
        "preface": "",
        "paragraphs": [
            "霜风琅琅鸣鼓鼙，鸟寒夜噪树折枝。",
            "居者不出行者归，廐马解衔车弃脂。",
            "长河夜冰船就维，百贾晏起朝闭扉。",
            "为问当今行者谁，出门千里到何处。",
            "母送拊背父叹嘻，儿惜欲去哭挽衣。",
            "上马反顾纷涕洟，非所愿欲去何为。",
            "家虽有田丰岁稀，所得偿公不及私。",
            "况望膻芗事庭闱，结髪从学今十朞。",
            "始自有志狥孔姫，岂愿从世成依违。",
            "髙堂华髪纡素丝，暮年待子为光辉。",
            "望我日久莫报之，苟得一笑辱弗辞。",
            "况望三釡家无饥，吾于二子久所知。",
            "怪其才髙所就卑，今乃语此诚可思。",
            "近闻天子变典彛，欲拨旧况收新奇。",
            "子行出仕适其期，骅骝得路无啣覊。",
            "罢酒行矣无自迟，去取天宠酬亲慈。"
        ],
        "notes": "",
        "id": "7be83dfad6689792cffb941b7d89323c"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "同孙祖仁王平甫游蒋山作",
        "preface": "",
        "paragraphs": [
            "山形欎盘陀，石路随直纡。",
            "荫松坐兴长，饮泉百烦除。",
            "忆望江上楼，采翠横晴虚。",
            "爱之不能去，取席卧与俱。",
            "若逢佳宾客，不暇外礼拘。",
            "意爱交自然，笑语略可无。",
            "常思一往游，杖履穷昏晡。",
            "忽从贤豪招，气类喜不殊。",
            "更以肴酒随，倾泻谈笑余。",
            "仰跻苍崖巅，下视白日徂。",
            "夜半身在髙，若骑箕尾居。",
            "懽余悲感集，论说追古初。",
            "在昔天下衰，群奸起相屠。",
            "相地视八极，怀险归此都。",
            "全吴既臣魏，余晋仍避胡。",
            "此山古所瞻，形势髙四隅。",
            "游者昔为谁，名字不见书。",
            "想当出尘樊，盘礴望八区。",
            "固宜有髙兴，何亦妄滞濡。",
            "忆在初元年，虎狼出当涂。",
            "众豪泣相盟，万甲聚一呼。",
            "楼船下三江，千里悬旌旗。",
            "忠谋屈巨猾，弱力张远图。",
            "乞灵诉明神，至此尝踟蹰。",
            "想当得请初，胜势先群诛。",
            "虽时幸成功，偪仄已可吁。",
            "岂无当时人，缩伏岩下庐。",
            "约身甘贱贫，卑势无忧虞。",
            "坐视扰扰中，同为祸福驱。",
            "我当明时来，木石聊自娱。",
            "遗祠今莫问，故邑已成墟。",
            "归谢山下民，相期在犁锄。"
        ],
        "notes": "",
        "id": "f3c346aa53ca74f170b89f719937baac"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "对竹",
        "preface": "",
        "paragraphs": [
            "竹风何撩萧，昼静发寒籁。",
            "修纤谔天官，扬揖纵玉佩。",
            "岂无俗子遇，自会幽人爱。",
            "心虚中养恬，节密外御介。",
            "春萌喜含养，夏箨竟分解。",
            "无花与物争，有荫亦人赖。",
            "威威南山凤，尔飞何时届。",
            "道远寜不饥，寒枝久虚待。",
            "岂非缯缴虞，安有羽翮态。",
            "当奈叶间虫，蠧尔所食坏。"
        ],
        "notes": "",
        "id": "a6b9382a22e9d150885184f8dc9e3fdb"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "暮行",
        "preface": "",
        "paragraphs": [
            "晴烟去人髙，暮色上天半。",
            "山衘日入深，云伫星出缓。",
            "涂昏归鞍长，林近去翎短。",
            "悠悠宵偃慵，衍衍暮行欵。",
            "南城岌髙跻，近野匝四坦。",
            "来期遐思舒，暮云所见罕。",
            "星星飐风灯，历历吹月琯。",
            "静乐遗世喧，清思破尘懒。",
            "心通江海浮，气寒天地满。",
            "兹兴将谁同，儿辈未宜筭。"
        ],
        "notes": "",
        "id": "0207e9c112bec33ef8003cedf7200c7a"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "野步",
        "preface": "",
        "paragraphs": [
            "久撄末俗喧，脱就绿野静。",
            "方随巾屦便，那暇宾客命。",
            "林红落春衰，草绿争夏盛。",
            "时从老农语，久伫行子听。",
            "谓言劳苦后，各以闲暇庆。",
            "时逢瓶盎酒，亦有肴核称。",
            "喧嘲忽无次，歌唱仍相咏。",
            "酒阑纷起坐，白髪忽两凴。",
            "儿乘旁树嬉，牛卧前篱瞑。",
            "予方困俗累，爱此近天性。",
            "何当从之归，买舍与相并。"
        ],
        "notes": "",
        "id": "3d9aecdc7bf4c593160a775078c46089"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "古风",
        "preface": "",
        "paragraphs": [
            "古风何寥疏，世方盛夸慕。",
            "利涂剧先趋，直轨迷曲注。",
            "浑浑九河翻，仡仡百川注。",
            "分争或多岐，敛枕才一趣。",
            "睢盱承至欢，詟叠谢绝怒。",
            "才得升斗多，勉售形骸顾。",
            "不知万锺得，孰与一日裕。",
            "况承丘山羞，愿易顷刻遇。",
            "谁能脱近役，自放就遐骛。",
            "航湖足茭鱼，拔野厌芼茹。",
            "行招千古游，坐与来世语。",
            "延风敞虚襟，揖月坐嘉树。",
            "此意固有然，童儿未堪预。"
        ],
        "notes": "",
        "id": "b78cca4032000b0ca7a88b21baac81da"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "蕲口道中三首  其一",
        "preface": "",
        "paragraphs": [
            "舟行邈栖迟，江流潏排荡。",
            "鱼惊跃或出，鹭下飞何飏。",
            "交游偶相舍，偃息聊自放。",
            "回首失匡庐，云霏暮方上。"
        ],
        "notes": "",
        "id": "630839220bd3f7f64216d1ecb592fdb8"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "蕲口道中三首  其二",
        "preface": "",
        "paragraphs": [
            "稍稍江上雨，声入窗壁寒。",
            "悄悄舟中人，曲肘自枕眠。",
            "安卧不成寐，起坐浩长叹。",
            "离家日逾百，行路忽巳千。",
            "昔与燕俱来，今见北鴈还。",
            "道里苦不通，寄书如弃捐。",
            "风水相喷薄，归期渺无端。",
            "空令秋夜梦，反复如循环。"
        ],
        "notes": "",
        "id": "65aa607d13fd998c1c8add1fd02aa240"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "蕲口道中三首  其三",
        "preface": "",
        "paragraphs": [
            "维舟溯江流，人力与水争。",
            "回视东下人，恍如御风行。",
            "谁能倒长江，奔泻暂西倾。",
            "聊用快客意，何惮鱼龙惊。"
        ],
        "notes": "",
        "id": "1f90aaf864ddb856e8197341d6139d97"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "赠庐山老居讷",
        "preface": "",
        "paragraphs": [
            "讷公匡庐老，诗句整以雅。",
            "标韵乐天淳，不肯外礼假。",
            "所居远城市，绝俗就闲暇。",
            "岗崖道路恶，亦为佳客下。",
            "余虽昔所闻，相见今乃乍。",
            "爱其语言好，超绝忽世跨。",
            "马舁就其居，灯火共清夜。",
            "惜不见其壮，已老吁可讶。",
            "髙才可施用，售世嗟无价。",
            "临别更何论，共是忘言者。"
        ],
        "notes": "",
        "id": "8559832617a906df9bbebbe2b70541ef"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "旅次寄宝觉讷师",
        "preface": "",
        "paragraphs": [
            "小雨破宿暑，晓风忽焉遒。",
            "山深树翳阴，蜩蚻应已秋。",
            "清坐想髙绝，语言谁应酬。",
            "岂不念一往，抱病终自留。",
            "覊旅少往还，有来或非俦。",
            "命仆一谢之，纵我冠屦休。",
            "移床上髙堂，解书散床头。",
            "于此有嘉兴，念世谁与谋。",
            "独思山林人，兹意可绸缪。",
            "何当买田庐，共遂丘壑游。"
        ],
        "notes": "",
        "id": "02c630884b73afbd9d7fd8b86ca39e86"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "寄吕惠卿吉甫兼简林伯通",
        "preface": "",
        "paragraphs": [
            "踆踆门外马，客至知谓谁。",
            "昔面尚未逢，那论心相知。",
            "揖客拜上堂，谢客辱弗遗。",
            "寒暑相问酬，唯诺坐无为。",
            "静默近尤远，多言足瑕玼。",
            "勉从客所论，还顾所学非。",
            "念此废无益，对书坐长嘻。",
            "独思同怀子，念远莫见之。",
            "岂无寄我书，岁晚若苦迟。",
            "闻颇困王事，岂无闲暇时。",
            "况有同僚贤，相期在书诗。",
            "人生天地间，常恐食所縻。",
            "去就两莫谋，会合寜有期。",
            "余病不自乐，旧学益以隳。",
            "近者非所同，远者劳梦思。",
            "江水日夕东，道途宛而夷。",
            "寄书当在勤，无谓往还稀。"
        ],
        "notes": "",
        "id": "ff1133b23795ee0a44cb9c34bae10d7c"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "寄崔伯易",
        "preface": "",
        "paragraphs": [
            "扰扰闾巷士，过我何所为。",
            "屡来徒我烦，不来我弗思。",
            "少年乐知闻，喜与客子随。",
            "晚岁事恬默，与世益参差。",
            "骑马出寻人，中路辄自归。",
            "归来亦何乐，书史自相期。",
            "巳与往者亲，可无兹世违。",
            "欲语无所得，起视北鴈飞。",
            "念子远千里，昔别今巳期。",
            "寄声虽云多，所得竟亦稀。",
            "近者忽报书，期我往就之。",
            "不知予苦穷，系此不可离。",
            "尚迫朝暮忧，寜有道路资。",
            "人生少所同，老去财几时。",
            "予势既若此，子复不肯来。",
            "但恐百年间，龃龉终莫齐。",
            "诗以寄子招，亦以写我悲。"
        ],
        "notes": "",
        "id": "edfbd77c7e2697df709d53926082cb12"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "寄孙莘老",
        "preface": "",
        "paragraphs": [
            "默默不自得，劳劳非吾任。",
            "不与君子逢，谁复明此心。",
            "偶客来自南，口有千里音。",
            "知无木索勤，颇复山水吟。",
            "对之为一笑，欣如获千金。",
            "宣城风物佳，古语昔已忱。",
            "太平又其有，道途邈幽深。",
            "溪流渺弯环，山势屹抱临。",
            "况复寂寞人，黄绶事陆沉。",
            "公田秫既收，客席酒屡斟。",
            "悔予昔南浮，不往一就寻。",
            "波涛忘日月，疾病废古今。",
            "归来就覊衔，外虑日已侵。",
            "适时愧非才，对客辄自瘖。",
            "譬如火炙肤，暂忍久莫禁。",
            "惟思百亩田，为可足釡鬵。",
            "投身脱世箝，歛足蹈古箴。",
            "寄言所同怀，相期在中林。"
        ],
        "notes": "",
        "id": "580f28a1d1ebeb948a4f5ef8f1778240"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "夏日平居奉寄崔伯易兼简朱元弼  其一",
        "preface": "",
        "paragraphs": [
            "天风变春和，昼日差夏永。",
            "门阑闭无事，燕雀去益静。",
            "纷翻诗书帙，弃散懒收整。",
            "时来就枕卧，复可取窥省。",
            "心恬逐物闲，迹濶与世屏。",
            "鲜鲜南山暖，秀色在修岭。",
            "苟嫌安坐慵，还可远游骋。",
            "自缘智能薄，反得闲暇幸。",
            "交朋久相远，疏懒欲谁警。"
        ],
        "notes": "",
        "id": "674f98a6829d79888e47a981c3050854"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "夏日平居奉寄崔伯易兼简朱元弼  其二",
        "preface": "",
        "paragraphs": [
            "怃怃庭下树，阴影日已敷。",
            "癯癯闭门人，簟席自卷舒。",
            "髙枝就远冠，曲枝挂裳裾。",
            "还来从此息，卧视诗与书。",
            "桓桓门外客，从徒驾骊驹。",
            "不知来何闻，乃肯顾我闾。",
            "呼儿往应门，谓言出在涂。",
            "非我敢厌客，非客与我疏。",
            "以予拙语言，无以得客娱。",
            "一不当客意，恐与世患俱。",
            "不如两相忘，何能效纷如。"
        ],
        "notes": "",
        "id": "e927d76c6b5f73290fa314cd8fce428a"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "效古",
        "preface": "",
        "paragraphs": [
            "流沙不胜车，弱水不载舟。",
            "谓言行子归，无苦事远游。",
            "寄子素丝裳，闻子衣苦单。",
            "失今不来还，岁晚将奈寒。"
        ],
        "notes": "",
        "id": "798be237de56e6349c4f569d85d07e58"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "送朱明之昌叔赴尉山阳",
        "preface": "",
        "paragraphs": [
            "朱使拜书天上回，去以身试百里障。",
            "青衫飘若风外荷，借马载出尘土上。",
            "凖眉崭如见天秀，独立系马万里望。",
            "身躯虽小胸腹寛，沛如绝海横秋涨。",
            "久宜脱绝事髙致，岂愿卑冗劳俗状。",
            "髙堂华髪亲老矣，四海无家寄几杖。",
            "世外言髙信独奇，人前腰折嗟已强。",
            "尉官虽小俸虽薄，犹有余钱买甘养。",
            "想当家帷奉颜面，彩衣躬率妇子饷。",
            "诜诜儿女戏满前，累累诸兄坐相向。",
            "人间此乐不可幸，一笑自足百辱当。",
            "时清固应稀盗贼，俗弊寜不烦笞掠。",
            "好偷闲暇事简编，思予寜无尺字况。"
        ],
        "notes": "",
        "id": "7dc72b3556659e212e378ce3f824b742"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "学子",
        "preface": "",
        "paragraphs": [
            "琐琐来学子，从我问古风。",
            "谓言古之人，学不求世功。",
            "以其明智余，施与天下同。",
            "能知学为身，自不恤穷通。",
            "童子顾我笑，是言得无蒙。",
            "斯道使可遵，曾不闻父翁。",
            "谓言童子归，益自谋厥躬。",
            "吾不能尔言，亦不必尔从。"
        ],
        "notes": "",
        "id": "676763c8960cf8063493d15c8d35e49a"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "出门",
        "preface": "",
        "paragraphs": [
            "出门将何从，中道忽自思。",
            "彼怀与尔殊，亦合念子归。",
            "乐有诗与书，游有山与陂。",
            "谁言竟无从，犹有影自随。"
        ],
        "notes": "",
        "id": "e5771f69611881c7cb0e436c46c3bd06"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "杂诗",
        "preface": "",
        "paragraphs": [
            "古人重非道，饥不苟豆羮。",
            "有为非其心，或不脱冕行。",
            "如何后世人，以官业其生。",
            "鄙哉乐欺人，犹以圣自名。"
        ],
        "notes": "",
        "id": "c31aeebe8c31577062b839d1d445586c"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "寄满子权",
        "preface": "",
        "paragraphs": [
            "昔心何悠悠，今学益漫漫。",
            "莽如浮江河，浩不际崖岸。",
            "生虽乐文字，勤不偿几案。",
            "重编空堆尘，折简久枯汗。",
            "徒知陈市肆，表列环四畔。",
            "已无探讨勤，胡可贤否按。",
            "零丁晚观玄，泯灭旧习彖。",
            "得指来岁期，失忘去日筭。",
            "尝闻勤惰间，已是愚智判。",
            "蒙羞欲何颜，避耻愧无翰。",
            "不能绳已怠，何力禁人叛。",
            "文章触世嫌，议语限客窜。",
            "时牵好恶卑，俗挠是非乱。",
            "早衰夺旧刚，多病袭新懦。",
            "心经衣食艰，事废米盐半。",
            "何谋脱身去，割迹与俗断。",
            "耕荒食新收，凿窒复旧贯。",
            "念生如冬冰，至死仅春泮。",
            "其间能几时，何恃苦自缓。",
            "翩翩淮南英，显显士林冠。",
            "方予未为游，辱子昔同闬。",
            "篇章觌新华，论说听横捍。",
            "包奇晚自走，去实王府玩。",
            "近书何相撩，颇以名见谩。",
            "不知老者拙，弃此久已断。",
            "子方勇自树，解辔纵新𫘣。",
            "行期拾春青，采缀绾归腕。",
            "乖离思旧欢，迁徙就新绊。",
            "无琴虽自歌，有酒欲谁伴。",
            "闲暇当寄诗，持此资贸换。"
        ],
        "notes": "",
        "id": "e23e8ff83fda128ebc7c6cb947c77420"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "梅花",
        "preface": "",
        "paragraphs": [
            "风吹冬暖变春暖，江梅艶艶横新枝。",
            "经年不逢间何久，忽此相遇如有期。",
            "初开珊珊尚寂寞，仙人缀佩悬瑶玑。",
            "后日重来不可辨，漫漫月树留寒辉。",
            "清香芬敷去何远，可惜不使蝶得知。",
            "游人争至无日夜，对之但笑果喜谁。",
            "不知春工用何术，抟造万物皆可为。",
            "得非各使出所巧，约与鬭竞合一时。",
            "不然裁剪未易给，鞭役众鬼寜不噫。",
            "终年成功财几日，旋亦堕坏良可悲。",
            "传闻昔时大烹享，九牛合鼎羊豕随。",
            "一取所实荐滋味，神啜不吐人食宜。",
            "安知后世无所用，儿嚼不美还弃之。",
            "古今万事皆若此，为尔绕树成嗟咨。"
        ],
        "notes": "",
        "id": "e0e3f1171cff0a03f6684c1d49462a39"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "金山",
        "preface": "",
        "paragraphs": [
            "长江从天来，意欲以地分。",
            "西山避之逃，东山开为门。",
            "木石所不捍，土沙固随奔。",
            "东西两随海，势已无完坤。",
            "如何中流居，独遏万里浑。",
            "坤维赖系得，地灵烦窥扪。",
            "不然已飘泊，两分不相存。",
            "禹力所不除，天意固可论。",
            "余欲沉九渊，下视万古根。",
            "畏强激常情，中立爱此墩。",
            "诗成欲谁和，感慨心徒烦。"
        ],
        "notes": "",
        "id": "557925fa18ac050f9b2c05704cf8a5fa"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "客次寄王正叔",
        "preface": "",
        "paragraphs": [
            "夜长梦反复，百瞑百到家。",
            "岁计晚未成，客愁与日加。",
            "长途千万门，何地容我过。",
            "而子壮亦贫，与余同一歌。"
        ],
        "notes": "",
        "id": "f009860e6bf06442c7cdb36aad1c56d8"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "南山雪",
        "preface": "",
        "paragraphs": [
            "世于利禄不择义，苟可走夺足恐蹉。",
            "家储千金吝铢两，不敢尽费乌用多。",
            "百年到死财几日，恃若固有理则那。",
            "庄生尝以富为病，爱其放达与俗过。",
            "南山衣雪变群玉，举以卖世售几何。",
            "山翁固亦富自喜，稚子无诮贫犹歌。"
        ],
        "notes": "",
        "id": "f956c191290a58d4bbedb0b79772b79d"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "短谣",
        "preface": "",
        "paragraphs": [
            "窗中灯冷晕重绿，窗前西风叶相逐。",
            "晓霜披瓦月上轩，枕梦不成鴈声续。",
            "拂衣起步行绕壁，万虑无成泪沾臆。",
            "鉄房老剑澁不青，闪系八柱不可索。",
            "白昼出门归路迷，冬日易夜还空归。",
            "人将豪杰视如草，天困英雄未与时。",
            "长鲸滞斩海波揺，塞甲不卷边尘嚣。",
            "吾徒顦顇乃如此，安得长喙呼重霄。"
        ],
        "notes": "",
        "id": "e3c6aaa5d2d4a4e29ee859f357bb7163"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "暑旱苦热",
        "preface": "",
        "paragraphs": [
            "清风无力屠得热，落日著翅飞上山。",
            "人固已惧江海竭，天岂不惜河汉干。",
            "昆仑之高有积雪，蓬莱之远常遗寒。",
            "不能手提天下往，何忍身去游其间。"
        ],
        "notes": "",
        "id": "d7e8a20c00103cb1a247f6e234ef3617"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "赠杜渐子长",
        "preface": "",
        "paragraphs": [
            "吾鄙少与合，杜子爱所多。",
            "直木有正性，深源无乱波。",
            "齿少蔚未冠，心古先已皤。",
            "卓哉金石姿，勉矣勤鍜磨。"
        ],
        "notes": "",
        "id": "12ceb5f6a8341d5b73fa22f58f004b25"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "交难赠杜渐",
        "preface": "",
        "paragraphs": [
            "两鼠共谋渴，相饮期入水。",
            "一鼠下缒缶，一鼠上啣尾。",
            "前鼠以之跌，后鼠以之死。",
            "鼠死何足噫，夫人才可悲。",
            "平地把手笑，乘崕拨足挤。",
            "贼防易为力，壮楗完墙篱。",
            "交防难为人，笑面恶肝脾。",
            "前日信其是，今日悟其非。",
            "安得先知明，有如灼火龟。",
            "然则奈之何，期子同吁戏。"
        ],
        "notes": "",
        "id": "fb3cb072ee4ec7fff39ca889c58e165b"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "答友人",
        "preface": "",
        "paragraphs": [
            "幽兰生深林，不佩亦自臭。",
            "天马苟伏皂，驽足日加骤。",
            "兰生喻人学，不为仕乃究。",
            "马伏侔自怠，一失遂永后。",
            "以今曷为言，念子不可逗。",
            "前我初识子，爱其肌骨秀。",
            "又观所为诗，往往擅髙右。",
            "迨熟相与言，低俯如有就。",
            "我乐成美者，遽以古诗叩。",
            "上言髙雄张，中杂富贵鬬。",
            "且将起其贪，固欲激其懋。",
            "尚谓非重邀，犹恐信不厚。",
            "挥汗谢为书，戴雨去自奏。",
            "予始喜此读，若获弦逐彀。",
            "如何答我诗，遽此与前谬。",
            "我始得则谢，实若答雉嗅。",
            "大凡欲有为，当决如蝠狖。",
            "苟进又安退，何自鼠穴首。",
            "吾见人自荒，未有耕不收。",
            "设或坚决为，加以勤自副。",
            "石将为溜穿，曲亦因累揉。",
            "大可入圣域，中能践贤囿。",
            "借使不及然，犹足闻见富。",
            "中吾不可止，在我固无疚。",
            "已迷不自复，惧子遂著陋。",
            "听之无予违，斯言将不又。"
        ],
        "notes": "",
        "id": "3ed3cecdd99b5d3463069107ee99575d"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "道士王元之以诗为赠多见哀勉因以古诗为答",
        "preface": "",
        "paragraphs": [
            "利剑不刺鼠，大钓不联鲕。",
            "天昏白日沉，剑决浮云披。",
            "地荡海水揺，钓引九鲸縻。",
            "固其用不常，安得易用为。",
            "当其未效间，是亦铅与铍。",
            "吾非小丈夫，胸中少翘奇。",
            "少年嗜勇黠，跨压百雄低。",
            "两眼皆豚羊，一腹千熊罴。",
            "使气睨群辈，问今当我谁。",
            "四海有守兵，谓予皆耻之。",
            "左手将醢戎，右手期锄夷。",
            "书足记姓名，剑亦弃不治。",
            "不愿当世是，不羞群曹嗤。",
            "曰富贵在我，又何有年时。",
            "块视勒山功，芥拾封侯龟。",
            "一日忽自悟，吾岂虔强儿。",
            "旧闻有六经，条理两可师。",
            "无不至圣人，有学中自隳。",
            "勿遂谓不及，吾由未尝追。",
            "好勇不好道，吾将自诛非。",
            "浩乎如有失，茫乎其若思。",
            "望乎如未获，专乎如有期。",
            "夜或不记寝，昼或忘其饥。",
            "不以懦自却，不以庸自卑。",
            "树而不可拔，山而不可移。",
            "拒之不使杂，磨之不容疵。",
            "孰为古之圣，孰为今之推。",
            "孰远不可到，孰髙不可訾。",
            "置易攻其难，力险肆自夷。",
            "上自太古先，跂轩而望羲。",
            "下至三代来，尧舜禹汤姬。",
            "周公汲汲劳，仲尼皇皇疲。",
            "轲况比踵游，雄愈磨肩驰。",
            "或示我使响，或导我使随。",
            "或凿我未开，或完我已亏。",
            "或退而我引，或坠而我提。",
            "或辅而我夹，或颠而我支。",
            "或砭我赘疣，或膏我疮痍。",
            "浴我抆我垢，酝我酿我醨。",
            "计昔以较今，悮是而恨迷。",
            "固知于圣贤，实辱再造私。",
            "道远致力多，功大收效迟。",
            "今而所存者，财一毛于皮。",
            "苟曰成不成，我有罪未知。",
            "如夫用不用，敢系天为辞。",
            "若寒馁贫贱，此于我何居。",
            "若夸毁誉訾，此其如予奚。",
            "王君异学者，见我加嗟咨。",
            "叙其念惜心，投以吊勉诗。",
            "语爱则然尔，烛理似或遗。",
            "輙自讼由来，强答非所宜。"
        ],
        "notes": "",
        "id": "1b028f66674d3b25cab93b50846d5679"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "客杭思李常伯满粹翁及衡父子权因寄此",
        "preface": "",
        "paragraphs": [
            "始予既迂疏，城郭非所乐。",
            "闻吴富山水，思往颇计较。",
            "脱身东南来，见实与闻效。",
            "吴之山棱棱，吴水清不挠。",
            "岂无适之径，以可泳以棹。",
            "而独何为然，反门自闲罩。",
            "念我西北州，数子吴莫较。",
            "正心醇无醨，粹行莹不疱。",
            "递言张圣贤，赓口唱弟孝。",
            "大非友宜当，实可师而傚。",
            "我愚不敢望，时以管觇豹。",
            "进如暗赴明，退必丑厌貌。",
            "自耻以别白，疾匝天地趠。",
            "坐思朝成痴，梦遇夜不觉。",
            "山水虽素喜，实不如诲教。",
            "呜呼何时归，作诗以自閙。"
        ],
        "notes": "",
        "id": "57f647f64efad89ed4e1a16ea71332da"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "夜坐",
        "preface": "",
        "paragraphs": [
            "破窗多穿风，冷烛无定焰。",
            "滴沥随衣泪，反复到心念。",
            "趋生迷夷涂，失城陷深堑。",
            "病拙未为疗，膏肓不容砭。",
            "无家可容归，有灶亦断掭。",
            "凫短鹤胫长，饮啄两自赡。",
            "天有不可问，何独于我欠。",
            "吾观序卦辞，否乃适泰渐。",
            "而余何为者，独此不见验。",
            "譬如白为缁，一造遂永染。",
            "久生人所羡，我独处之厌。",
            "安得盖棺去，手足同一敛。"
        ],
        "notes": "",
        "id": "7bd2a91ee76930aa778442d2117d55f6"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "寄姊夫焦韫叔兼简三姊",
        "preface": "",
        "paragraphs": [
            "风舟挽晴江，载客日夜行。",
            "身远心在家，腹肠何由平。",
            "未知所到期，先计还归程。",
            "时寻别时语，涕泪下纵横。",
            "仰观风中云，下视水上萍。",
            "共在天地间，可无同飘零。",
            "泻此罇中酒，美鱼其饮羮。",
            "虽饱不厌饥，强醉终自醒。",
            "笑言虽在远，音问犹有形。",
            "愿因东南风，时寄西北声。"
        ],
        "notes": "",
        "id": "5a209af8eadc8f53317c8a0301a20fda"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "采选示王圣美葛子明",
        "preface": "",
        "paragraphs": [
            "酒盏厌连行，众客喧已醉。",
            "忽得簿上籍，共出名外仕。",
            "孤昂忽雄轩，泯默亦驯致。",
            "追争相后先，得失自愚智。",
            "随时有能称，逐衅得呵訾。",
            "有非人力为，竟亦天幸值。",
            "或果以祸覆，亦有终自遂。",
            "卒无及物效，徒自髙人气。",
            "回罇变新局，忽若已异世。",
            "嗟人久已迷，髙爵乐自嗜。",
            "谁为衎衎饱，竟是孜孜利。",
            "矜骄决雄奢，摧折叹淹滞。",
            "昏昏忘所大，扰扰争其细。",
            "安知茫昧间，身非天所戏。",
            "是非未暇辨，欢戚先已至。",
            "退之昔裁诗，颇以豪横恃。",
            "暮年志气得，金玉多自慰。",
            "买居纪堂荣，顾影乐簪佩。",
            "喜将闾巷好，持与妻子议。",
            "彼哉何足道，进退于焉系。",
            "安知九列荣，顾是德所累。",
            "寜论圣人为，适莫固以义。",
            "有时曲肱乐，不以易富贵。",
            "吾曹颇勉修，兹道久自诣。",
            "何必问浮云，斯理固可视。"
        ],
        "notes": "",
        "id": "9712a287f8d6b9d05aa0e558ac48bcd2"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "古兴",
        "preface": "",
        "paragraphs": [
            "飐飐树头叶，翻翻水中浮。",
            "暮潮通长河，载入江海流。",
            "颠倒湿就溺，纷沦来不休。",
            "行人坐成叹，风恶久藏舟。"
        ],
        "notes": "",
        "id": "2e9b5b2c3952d3bf0c63f5a13b6616fd"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "中秋望月",
        "preface": "",
        "paragraphs": [
            "月形何完完，秋静气弥放。",
            "玉轮困瑕颣，投掷去天仗。",
            "前无衡轭施，凭谁挽能上。",
            "回旋天地周，驰骋固已壮。",
            "古今磨不磷，刚耿固可谅。",
            "予欲假之游，自投上穷亢。",
            "东折扶桑枝，西塞昧谷旷。",
            "天机与回斡，日驭纵休畅。",
            "苟留扬辉中，无复颠侧怅。",
            "是谋敢吾专，行矣天帝访。",
            "传闻天路艰，蹉蹶就沦丧。",
            "帝居深九阍，有谒未易傍。",
            "鬼神喜阴暗，陈列忌忠亮。",
            "进知自致艰，退使斯谋妄。",
            "回头暮堂上，萤爝光相望。"
        ],
        "notes": "",
        "id": "20fb70fe49e206936dd4e38bb156fb1b"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "病起闻说贪山颇有泉石远不能游",
        "preface": "",
        "paragraphs": [
            "一病百志堕，起逢秋物阑。",
            "力弱未胜行，厌闻客言山。",
            "言山多在远，虽近尚莫攀。",
            "拏深吾无舟，逐陆谁借鞍。",
            "不如无所闻，收心就恬安。",
            "南轩颇扶疏，古木髙四观。",
            "不知秋叶疏，但怪朝影斑。",
            "羸躯便偃侧，籍有藁与莞。",
            "仰攀孤云高，卧见飞鸟还。",
            "苟此且自适，何能谋所艰。"
        ],
        "notes": "",
        "id": "46014e80bf549b3870d51c249cfb43a6"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "众鸟",
        "preface": "",
        "paragraphs": [
            "鸦鸦枝上鸣，欲下飞复屡。",
            "忽投群辈先，以我弃肉去。",
            "群鸟起争攫，既失反亲慕。",
            "饿鸱盘且下，欲夺进复惧。",
            "群鹊何轩轩，聚噪如骂怒。",
            "鸠鸽恨不逮，回旋自号呼。",
            "庭雀审细微，知非已能预。",
            "跳梁暮堂下，不舍稗粒顾。"
        ],
        "notes": "",
        "id": "705e272eb978a18ab6e3b19052fe5f8d"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "赠周伯玉下第",
        "preface": "",
        "paragraphs": [
            "京尘漠无聊，客书闻报罢。",
            "拔身众人后，载水千里下。",
            "微装困无余，归马剧连跨。",
            "邈无失时叹，抗举与俗谢。",
            "但言废文学，从今益休暇。",
            "诗书得穷搜，朋友可邀迓。",
            "如解万里骏，脱去衔轭驾。",
            "虽时念亲贫，叹息忽自咤。",
            "已如婴儿啼，心在声不嗄。",
            "悲乐于俗异，使我喜失诧。",
            "吾闻百年生，暂就天地舍。",
            "中间有逢遇，穷达何足讶。",
            "譬之适时运，寒暑变冬夏。",
            "炎凉忽焉殊，裘葛代相藉。",
            "于身亦何预，时与外物借。",
            "尝闻庄生言，中不怛外化。",
            "逢鸡就知时，遇弹因求炙。",
            "况持身售人，五羖岂真价。",
            "士材嫌易知，女好固择嫁。",
            "勉之时我过，酒贱衣可贳。"
        ],
        "notes": "",
        "id": "6d972795a4f3043f02a2de4874b1970b"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "送僧自总",
        "preface": "",
        "paragraphs": [
            "吾病不喜语，客来但寒暄。",
            "颊舌且不能，况事文字间。",
            "彼总乃吾旧，不见今三年。",
            "一日踏我门，告我将南迁。",
            "问之行所止，其去何由缘。",
            "言方学从师，惜以日月闲。",
            "将求佛所宗，就乞世未传。",
            "浮舟江海波，蹀屣山岳颠。",
            "行方极所到，未可岁月还。",
            "谓余昔同游，当得送以言。",
            "噫佛与吾学，两分不相全。",
            "今余与子遇，无异东西辕。",
            "共憇中道间，邂逅相留连。",
            "我驾志在远，子驱良亦遄。",
            "吾终不尔从，尔终不回旋。",
            "两各剧所勤，相远日益悬。",
            "又出所为文，要我加量铨。",
            "荧荧掇其英，晔晔粲满编。",
            "惜哉不经师，如珠莫钻穿。",
            "虽有可宝资，终以无用捐。",
            "吾观古人书，盖亦不但然。",
            "道德蔼于中，口实助使宣。",
            "岂有拔其根，而望华可搴。",
            "不知源所来，何用其流沿。",
            "人材苟不长，得一且可专。",
            "六经众子文，其治自足观。",
            "身当圣人时，来学浩万千。",
            "独颜才庶几，他固未可肩。",
            "人有老于行，不闻可逃天。",
            "子何不从此，去就异说挛。",
            "弗思自解纵，又欲引世纒。",
            "常观已论徒，耻出妻子前。",
            "彼髠以为羞，尔以为忻懽。",
            "生弃父母养，士得执以鞭。",
            "彼为则遇刑，尔还自称贤。",
            "羞恶所不存，尔说尚何先。",
            "予欲收子身，解去子所牵。",
            "浴以清冷波，佩以兰与荃。",
            "相从中道驱，障塞异道偏。",
            "爱之幸其听，不听诚可怜。"
        ],
        "notes": "",
        "id": "bc686ce94731da2dd32224458f24c4cf"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "杂诗  其一",
        "preface": "",
        "paragraphs": [
            "关雎后之淑，棫朴君之明。",
            "兔罝尚好德，况乃公与卿。",
            "所以彼行苇，敦然遂其生。",
            "谁能弦此歌，为我发古声。"
        ],
        "notes": "",
        "id": "8e9a4ea954a99c67913de0e51324b060"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "杂诗  其二",
        "preface": "",
        "paragraphs": [
            "召公方伯尊，材亦圣人亚。",
            "农时惮烦民，听讼小棠下。",
            "嗟今千里长，已耻问耕稼。",
            "弹琴髙堂上，欲以无为化。"
        ],
        "notes": "",
        "id": "ebe5b7da10faa646875fc27eb7c34006"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "答友",
        "preface": "",
        "paragraphs": [
            "客尝疑西伯，何至羑里辱。",
            "瞽鳏虽父子，尚脱井廪酷。",
            "昏主虽圣臣，飞祸安可卜。",
            "致命遂其志，虽穷不为戮。"
        ],
        "notes": "",
        "id": "e586af0807209cfe4023ad6a3dbd45ea"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "送崔伯易归髙邮",
        "preface": "",
        "paragraphs": [
            "山头乔木长山髙，山下泉深没榜篙。",
            "春牛毕耕已闲暇，春马还有人游遨。",
            "田中青旗署沽酒，道上双孙扶白毛。",
            "子有归资好来比，我方飘泊可嗟劳。"
        ],
        "notes": "",
        "id": "1b76a88ae54fb8844e4c43f8699fb94b"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "观鱼",
        "preface": "",
        "paragraphs": [
            "江渚日夜归，江痕下汀矶。",
            "渔者不自劳，推舟就寒漪。",
            "得鱼乐几多，忽忘身在泥。",
            "未闻任氏风，岂信丝缗非。"
        ],
        "notes": "",
        "id": "22fb50b15e0593a89f91e7ea37fda136"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "山中",
        "preface": "",
        "paragraphs": [
            "山头树青青，山水日泠泠。",
            "攀树挂冠裳，饮水清肺肠。",
            "自然古心髙，忽与世态忘。",
            "有道不足名，无责身始康。"
        ],
        "notes": "",
        "id": "1e7c942b58ad7f28c41a6d1a3bb74c27"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "快哉行呈诸友兼简仲美",
        "preface": "",
        "paragraphs": [
            "脱巾草坐踏地歌，花影落酒生红波。",
            "拔剑横膝仰面笑，醒眼不识天为何。",
            "平时尘土埋英雄，却学弄笔为雕虫。",
            "太阿补履不足用，老骥捕鼠终无功。",
            "安得雄心大胆子，与之把臂论心事。",
            "不使生前眼见仇，何用死时尸磔市。",
            "人生病老多壮时，百岁祗如梭过机。",
            "安能跼促努筋力，眼穿仰望丹桂枝。"
        ],
        "notes": "",
        "id": "6b73f0341a89ef7f0acd2bf01e140ddd"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "壬辰三月二十一日读李翰林墓铭云少以任侠为事因激素志示杜子长",
        "preface": "",
        "paragraphs": [
            "嗟吾为颛蒙，木朴无所思。",
            "成童始就学，数岁通书诗。",
            "十五尚意气，自待固不卑。",
            "尝为富贵易，有如涂上泥。",
            "苟意欲自进，足至则履之。",
            "二十忽自笑，学乃谋寒饥。",
            "倘富贵是致，其亦垄断为。",
            "虽曰为学难，我易易则宜。",
            "墙篱号障塞，犹可钻隙窥。",
            "岂此圣人道，苦勉不及期。",
            "反复私自念，已急犹惧迟。",
            "思而或有得，行之固不疑。",
            "跛以见圣贤，不及犹可随。",
            "道远志所毕，疾驱亦忘疲。",
            "逮兹五十年，财若穿铜锤。",
            "柄执似可役，持用宁无施。",
            "何意甚困踬，不及庸常儿。",
            "多病骨出露，薄食筋力羸。",
            "鼠饱昼睡穴，鸡飞暮乘埘。",
            "世既鸡鼠俦，宜吾安穷奇。"
        ],
        "notes": "",
        "id": "14226026c713e909527c7a19470cce8a"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "慎交",
        "preface": "",
        "paragraphs": [
            "昏镜无好面，恶土无善禾。",
            "镜不但自昏，损人颜色多。",
            "地恶根不长，禾死其奈何。",
            "必欲识已真，抆镜除埃尘。",
            "必欲得善禾，易地勤耕耘。",
            "安得浪与儿，诵口而思身。"
        ],
        "notes": "",
        "id": "c2e2ef1f355cf2c7d1036555fcab8d6c"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "西园月夜醉作短歌二阕  其一",
        "preface": "",
        "paragraphs": [
            "我有壹欝气，从来未经吐。",
            "欲作大叹吁向天，穿天作孔恐天怒。",
            "琥珀春拨醅，泛艶红出杯。",
            "无客尚有月，把对心尚开。",
            "踏地长歌仰天笑，突兀坐见朱颜颓。",
            "从他日月趁人老，一醉万事皆悠哉。",
            "丈夫身在不忧困，未必天心竟不回。"
        ],
        "notes": "",
        "id": "08daebf4d1cab7608482374980d3ea84"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "西园月夜醉作短歌二阕  其二",
        "preface": "",
        "paragraphs": [
            "醉眼不识天，疑是髙帐幙。",
            "忿月喝不住，起欲取绳缚。",
            "谁令吾不饮，饮剧始知乐。",
            "若令东海解醉人，吾亦去取北斗酌。"
        ],
        "notes": "",
        "id": "f04ce628b0001afcf9af9aa9085f37e4"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "春梦",
        "preface": "",
        "paragraphs": [
            "春风儿女喜，不合丈夫爱。",
            "日午困魔来，四体倦欲解。",
            "春禽只随花中飞，幸此无声聒我睡。",
            "一梦梦周公，笑与伊尹语。",
            "问今天下贤者谁，何为见弃不见取。",
            "纸传周官十卷书，安用久留不烧去。",
            "二梦梦孔父，戟手怒目瞋。",
            "天下皆曰自孔氏，猎取利禄安荣身。",
            "髙官志遂不思道，牵以嗜利露己真。",
            "如何贫贱用我者皆是，富贵用我无一人。",
            "三梦梦我身，化为鸣鳯雏。",
            "飞飞两足髙，迅迅六翮舒。",
            "直上髙髙天，天门闭鎻阻我回。",
            "我留不肯去，以翼抟天天门开。",
            "天公遣玉女，问我何事来。",
            "再拜谢天公，贱臣无所知。",
            "幸至天公前，敢问无所尸。",
            "臣闻伊尹于汤旦于周，安致天下如山丘。",
            "愚孙𫘤子相承继，卜世以过天位留。",
            "自从中代来，世世亦有相。",
            "如何反复无定时，犹以乱割医疮痍。",
            "天公何忍是不救，恰如旁坐观奕棋。",
            "又闻人间人，一一天与命。",
            "孔饥孟退荀杨贱，天公岂不知其贤与圣。",
            "颜子号庶几，早死不久生。",
            "子夏既丧子，左丘亦失眀。",
            "伯牛疾牖间，原宪贫病成。",
            "晁错死非命，贾谊夭不卿。",
            "赐死萧望之，罪免刘更生。",
            "羊祜许国𣃁墓破，反得坠折无完肱。",
            "又如草木及禽兽，苟推以理亦莫知。",
            "春气不加松柏好，秋风先败兰蕙枝。",
            "蝮虺中人皆巳死，鸱枭食母然后飞。",
            "愿天明告臣，以祛臣心疑。",
            "天公未及言，起遂东风吹。",
            "觉来何所喻，壹欝双泪垂。"
        ],
        "notes": "",
        "id": "c79b028864523e734dd2e56b0e59bc57"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "寄王正叔",
        "preface": "",
        "paragraphs": [
            "形骸饫餍城市劳，思得远去与俗逃。",
            "借来马病行欲倒，著鞭迫急翻奔跳。",
            "连绵半日走十堠，急雨随湿衣与袍。",
            "到家觅火烘衣湿，亟书名纸挥墨毫。",
            "由来道同志易合，顾人谓我此可交。",
            "形秽向逢珠在侧，联坐愧用狗续貂。",
            "喜爱常令对面月，招延不许他有庖。",
            "玄谈直抵世不到，大论许致君为尭。",
            "喧呼脱落笑绝倒，中乐不肯旁诮嘲。",
            "久孤得聚气遂振，张目视人皆么么。",
            "促席捉手坐接膝，不肯放去逾分宵。",
            "平明懒睡未及起，稠叠仆足烦见招。",
            "披嚢示我文数纸，晚霞烂漫新晴霄。",
            "魂迷心醉不敢议，畏伏缩若鼠见猫。",
            "同骑疲马远眺望，独止不进须连镳。",
            "江东山水雅丰富，熟视若在图画抄。",
            "嶙峋髙疑地作限，浪渺远若天不包。",
            "是时髙秋鲈可鲙，爱欲弃绶同鱼舠。",
            "直道有知私自贺，生平欝结数日消。",
            "笑颜快意面改色，食饮惬足肠生膋。",
            "今之腐儒不可洽，欲近俗气先腥臊。",
            "寻常语我我不听，视如秋月鸣蜩蟧。",
            "数日忽得正叔语，温玉𪭢击金相敲。",
            "胸怀坦傥气焰大，天马断辔鲸横涛。",
            "惜乎偶会复促别，归鞭行袖交相飘。",
            "还家日益无聊赖，口久不语如著胶。",
            "畏人常先走木猭，得食毎后残桃螬。",
            "飘风西来岁月晚，寒压天面低不凹。",
            "一夕浓霜死群翠，病若火逼毛发焦。",
            "鸣鸿南飞地得暖，鸦乌暮去林有巢。",
            "使人对之亦自感，平时乃此穷途号。",
            "百忧丛侵方寸乱，顶髪不痒手自搔。",
            "时时强酒期自醉，不忍把笔私成骚。",
            "近嫌文字不足学，欲出简札临渊抛。",
            "惟思边堠愿得到，耳静意若闻金刀。",
            "安得铁马十数万，少负弩矢加矛腰。",
            "力在快战不愿守，直令疻鬬而血鏖。",
            "东西南北四问罪，使人不敢诬天骄。",
            "增尸为城骨筑垒，滴血衅地尘不嚣。",
            "归来再拜贺太平，亟出敌首都城枭。",
            "如何壮志不可遂，穷愁压挫朱颜雕。",
            "因君知我故道此，以代面语相喧呶。"
        ],
        "notes": "",
        "id": "a95e363c7221471ddfbef818d233bf26"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "赠刘成文",
        "preface": "",
        "paragraphs": [
            "予生谢早先，晚世相逅邂。",
            "礼俗不可徴，百孔千疮坏。",
            "平时以是念，食美不知囋。",
            "谁为医国者，已亟不图瘥。",
            "引脰望古人，去我远以太。",
            "斓斑纸上语，十才一二在。",
            "思人乐其言，把读不知懈。",
            "爱其善调理，未讫已期再。",
            "探窥古人心，愤懑世俗败。",
            "常思得英奇，肝肺相诱劢。",
            "以是求世人，未免许以漑。",
            "不特学忧孤，直恐性失介。",
            "呜呼圣贤人，既以舍我迈。",
            "如何有常者，亦不可得拜。",
            "虽然众嘲扬，未忍径伍哙。",
            "刘生江东儒，心臆寛不隘。",
            "遇我数日语，收若俯拾芥。",
            "久从固所望，骤得尤所快。",
            "立海观鲸鲲，乘霄饮沆瀣。",
            "和风吹滞酲，利爪搔痒疥。",
            "我质遂愧陋，香禾映粃粺。",
            "和言遂愧疏，长江掩涔派。",
            "辱索宜有献，百择无一爱。",
            "作诗期笑咍，幸无怒目睚。"
        ],
        "notes": "",
        "id": "059a175a883cceb3227db5d135a6c383"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "唐介",
        "preface": "",
        "paragraphs": [
            "以谏得罪者为谁，四海多作唐介诗。",
            "俗儿口狭文字碎，欲状介事语反卑。",
            "嗟嗟我亦介之徒，此恨不助掀目眉。",
            "三更灯死百虑息，四睫不交双目眵。",
            "推枕起坐壮介节，以手扪臆为介思。",
            "信乎介亦壮男子，直能金铁其肝脾。",
            "雷霆之怒万钧重，人主之威犹过之。",
            "一语所犯百死在，要领可断族可夷。",
            "堂堂介也人之难，不畏所畏将所持。",
            "捧书入奏伏文陛，身视赴死如食饴。",
            "面折庭诤语论险，直舌铁硬坚不移。",
            "天子怒叱大臣语，众笏交抵侔戈挥。",
            "如何面笑目不瞬，气不略詟颜怡怡。",
            "即日议下得远斥，中使临遣监妻儿。",
            "奈何左右口吻毒，只有死请无还辞。",
            "然今天子甚明圣，虽暂盛怒终复归。",
            "呜呼能对治乱鉴，介也能抆其瑕疵。",
            "语曰五谏吾从讽，仲尼逮有激而为。",
            "后世巽懦禄位徒，缘此粉饰尸素非。",
            "必也事有不得已，宜乎讫死争不回。",
            "伟哉介也已不朽，日月为字天为碑。",
            "寄语琐琐媒孽子，介纵蹈死吾何悲。"
        ],
        "notes": "",
        "id": "9079e5e8d6878722573dc7a0bd63c47a"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "还东野诗",
        "preface": "",
        "paragraphs": [
            "吾于古人少所同，惟识韩家十八翁。",
            "其辞浩大无崖岸，有似碧海吞浸秋晴空。",
            "此老颇自负，把人常常看。",
            "于时未尝有夸诧，只说东野口不干。",
            "我生最迟暮，不识东野身。",
            "能得韩老低头拜，料得亦是无量文章人。",
            "前日杜子长，借我孟子诗。",
            "三日三夜读不倦，坐得脊折臀生胑。",
            "旁人笑我苦若是，何为竟此故字纸。",
            "童子请我愿去烧，此诗苦澁读不喜。",
            "吾闻旁人笑，叹之殊不已。",
            "又畏童子言，藏之不敢示。",
            "奈何天下俱若然，吾与东野安得不冺焉。"
        ],
        "notes": "",
        "id": "6d6d2946172a7c2190ae31c9d3b65979"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "偶作",
        "preface": "",
        "paragraphs": [
            "女丑忌明镜，不知自羞人。",
            "士丑忌公言，不知自修身。",
            "羞人不出前，丑声日可湮。",
            "修身无不至，令问日益振。",
            "镜与言何尤，见忌不见亲。"
        ],
        "notes": "",
        "id": "96f944e51a027811e885db44e57b06bc"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "乌鸱",
        "preface": "",
        "paragraphs": [
            "雄乌无空冲，雌乌无定飞。",
            "一巢不易成，两口千柴枝。",
            "已髙惧风颠，已下忧人窥。",
            "欲集更自翔，既安复重移。",
            "乌巢又生乌，复哺犹可期。",
            "鸱枭亦有巢，母死子后飞。",
            "呜呼造物者，于此竟谁尸。"
        ],
        "notes": "",
        "id": "9b3a033ca727c573ab8ac213cf13400b"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "寄王正叔",
        "preface": "",
        "paragraphs": [
            "微生不过人，气力两眇么。",
            "力学失自谋，径古与今左。",
            "病世相陷贼，树性期刚果。",
            "岂不中是时，然亦未尝过。",
            "奈何众好殊，未语咻已伙。",
            "伥伥独何之，云云锐亦挫。",
            "忠言不售耳，直面屡得唾。",
            "怒目瞋以环，谤口焰而火。",
            "出门先自羞，有衣恍疑裸。",
            "过市不成步，伛偻侔鼈跛。",
            "周旋不出扉，迷若蚁循磨。",
            "人恶固为甚，自厌近亦颇。",
            "媚世定有术，欲学从谁可。",
            "必也泥自售，恐由此始祸。",
            "贤子远相问，幸有以教我。",
            "得报速是宜，翘企不容坐。"
        ],
        "notes": "",
        "id": "8fa4d2c17492e47b501c7908f20ed283"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "不愿渔  其一",
        "preface": "",
        "paragraphs": [
            "终焉可伯为，不愿为渔子。",
            "当时渭阳人，自是直钓耳。",
            "今非结网身，岂有得鱼喜。",
            "试身风波间，特用豢妻子。",
            "古今同为渔，意义不相似。"
        ],
        "notes": "",
        "id": "9c61d41008da06876295444bebdf6b1e"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "不愿渔  其二",
        "preface": "",
        "paragraphs": [
            "采薇南山阿，归耕南山下。",
            "食苦心无虞，守约自闲暇。",
            "出处皆有义，在理无用讶。",
            "今人举一隅，何足语学稼。"
        ],
        "notes": "",
        "id": "4476996e175d50fdfa99fe032abd54dc"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "杂诗效孙莘老  其一",
        "preface": "",
        "paragraphs": [
            "鱼虾无所能，动辄困人得。",
            "蛟鲸能则乖，覆舟取人食。",
            "龟龞能谓殊，刳剥同一剧。",
            "龙不入网罗，亦不为人识。"
        ],
        "notes": "",
        "id": "24b6717b82948c9565f030d5aee1793b"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "杂诗效孙莘老  其二",
        "preface": "",
        "paragraphs": [
            "犬羊飬于人，壮则人食之。",
            "猛虎嗜人肉，终昧猎者机。",
            "豺狼与狗同，为害岂必威。",
            "封狐能为人，还作行子妻。"
        ],
        "notes": "",
        "id": "724d0af7026cdb5fe824b2f9c9d43c0b"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "呼鸡",
        "preface": "",
        "paragraphs": [
            "鸡呼鸡来前，犬嗾犬至止。",
            "夫岂必可召，役以食乃尔。",
            "今吾曷为悲，人而鸡犬为。",
            "自计无自存，西山谢夷齐。"
        ],
        "notes": "",
        "id": "faa6ed7e7d2a16efbba10f1d678af01b"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "江上四首  其一",
        "preface": "",
        "paragraphs": [
            "风吹平江起长澜，野客坐啸酒在颜。",
            "兴来就上南山观。",
            "固应散发游更好，何用美质加弊冠。"
        ],
        "notes": "",
        "id": "bdae03092eea44919b09e3329d8d13d0"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "江上四首  其二",
        "preface": "",
        "paragraphs": [
            "梦载十舟胜一钩，曳缗万里悬十牛。",
            "饱食身至东海投。",
            "还踞秦山待鱼食，所得果可𫗦九州。"
        ],
        "notes": "",
        "id": "6271473d7196f94b6197536adcc16a90"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "江上四首  其三",
        "preface": "",
        "paragraphs": [
            "山头斫竹下作竿，系钩沉水坐岸观。",
            "饵微水浊鱼不干。",
            "栖迟终日或有得，归去犹可妻子欢。"
        ],
        "notes": "",
        "id": "d08e30301e2ff2a49931093dd6a55a8a"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "江上四首  其四",
        "preface": "",
        "paragraphs": [
            "江头风平可照水，衣冠面目略相似。",
            "与我同笑固相喜。",
            "何用妄携客子来，不可与语祗相视。"
        ],
        "notes": "",
        "id": "543b7c96a9c6f1a970c237620e5bdc68"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "饮客",
        "preface": "",
        "paragraphs": [
            "青山何岩岩，江流自浑浑。",
            "欲由白石道，先自长松门。",
            "其间有万景，轩豁忘乾坤。",
            "适可得以心，不可为客论。",
            "安得山水交，共无世俗言。",
            "携琴写古声，酌泉求清源。",
            "适时固虽疏，谋道岂不敦。",
            "谁能歌此诗，侑我饮客樽。"
        ],
        "notes": "",
        "id": "e27f28ac024ee520e5ebe0d294324ea8"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "江城",
        "preface": "",
        "paragraphs": [
            "江城酒熟贱卖醉，江人提鱼不到市。",
            "半道得钱相和歌，翁倒子扶相枕睡。",
            "江南山髙不见天，江北水远无复地。",
            "马惊堕崖舟覆波，可惜行人死声利。"
        ],
        "notes": "",
        "id": "a84babd8b554bd771806c3e0d0873fe7"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "效退之青青水中蒲  其一",
        "preface": "",
        "paragraphs": [
            "双双水中凫，足短翼有余。",
            "飞髙既能远，行陆安事俱。"
        ],
        "notes": "",
        "id": "6e4a4e3643d54cc501b76d30348f101c"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "效退之青青水中蒲  其二",
        "preface": "",
        "paragraphs": [
            "双双水中凫，来疾去闲暇。",
            "江湖风晚波，泛泛自髙下。"
        ],
        "notes": "",
        "id": "e4525bf2ee93f5faa8835cb44af940f2"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "效退之青青水中蒲  其三",
        "preface": "",
        "paragraphs": [
            "双双水中凫，已往又回顾。",
            "弋者窥未知，舟来避还去。"
        ],
        "notes": "",
        "id": "9f2c6fa1c87d94eb65753af17f769c27"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "效退之青青水中蒲  其四",
        "preface": "",
        "paragraphs": [
            "双双水中凫，常在水中居。",
            "还有笼中鹜，腾轩仰不如。"
        ],
        "notes": "",
        "id": "6025d4d7546a14fca2f551699f1192ec"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "效退之青青水中蒲  其五",
        "preface": "",
        "paragraphs": [
            "双双水中凫，食饱不出水。",
            "灵鳯来何时，鸿鹄志万里。"
        ],
        "notes": "",
        "id": "9e430bcdbdfc87c2ac27fbe85e50f717"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "霜风",
        "preface": "",
        "paragraphs": [
            "霜风裂寒窗，余响到我床。",
            "闻鼠有啮声，不省何物伤。",
            "儿呼须我起，顾无灯烛光。",
            "伏枕置所念，去梦通扶桑。"
        ],
        "notes": "",
        "id": "6e8094ab5dcdb42ff0d85137d479f8ce"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "孟子",
        "preface": "",
        "paragraphs": [
            "孟子不肯比伊尹，仲尼方可期文王。",
            "圣贤自得固厚重，庸俗始以已较量。",
            "微生喜以佞面诋，臧氏恶非礼所当。",
            "惜哉二子不自重，以人可否何佚名。"
        ],
        "notes": "",
        "id": "5785dd8365235f495136a01e35c0138b"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "过扬子江",
        "preface": "",
        "paragraphs": [
            "长江来何从，远自西极詹。",
            "中破蜀山流，始与巴水兼。",
            "川原日混合，激射势益严。",
            "奔浑万里流，不自顷刻淹。",
            "骇如泻天来，急若赴海添。",
            "潮汐日往复，旦暮难安恬。",
            "攻冲气何雄，吞囓势未厌。",
            "因思禹功成，自匪尭谋佥。",
            "久已口効𪡋，岂复头今黔。",
            "余来方冬时，怒风何沾沾。",
            "掀轰驾髙浪，山阜相联粘。",
            "有如合万鼎，就沸烹群𪫺。",
            "天阳盛焚烁，鬼力争炰𬊈。",
            "声势欲状说，有口嗟如箝。",
            "须臾稍收敛，晴风荡氛揫。",
            "涵澄动自息，拂拭痕无纤。",
            "宛然帝女镜，仰照青天奁。",
            "遐观清神心，俯视分眉髯。",
            "有如尭舜时，惠泽四海沾。",
            "登贤默与虑，流恶声无沾。",
            "洗除岩穴空，荡涤昏奸殱。",
            "恩波浩滂沛，浸润咸滋渐。",
            "群山西南来，垂天下帷幨。",
            "霜风月凌厉，紫翠生觚廉。",
            "无波互澄照，黯惨画一缣。",
            "扁舟出中流，俯仰迷顾瞻。",
            "人生贵自便，苟信何用占。",
            "方期谢黄尘，窃身放苍蒹。",
            "闲从鱼鸟游，默相蛟龙潜。",
            "筑室近钓岸，巉崕插居簷。",
            "行春掇芑薇，坐晚登鲿鲇。",
            "仰思峻极髙，俯爱善下谦。",
            "更与虚旷间，日放诗锋铦。",
            "行求避世交，望醉江城帘。",
            "出处要皆道，终穷亦何嫌。"
        ],
        "notes": "",
        "id": "94048dec848d9b15fab7e0503bdc53c4"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "晚泊",
        "preface": "",
        "paragraphs": [
            "月形如张弓，下影射秋水。",
            "寒江风静时，逮目失洲沚。",
            "渔歌去时唱，归和讙未已。",
            "岂无人间乐，自快适为喜。",
            "客子有倦怀，归心动秋苇。",
            "更假沧浪清，聊用洗尘耳。"
        ],
        "notes": "",
        "id": "dfea9bb23a1185557a0676adbcaff972"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "姚坚老见约偶成",
        "preface": "",
        "paragraphs": [
            "初正布新和，余腊争近候。",
            "升腾阳力微，恇怯老阴鬬。",
            "江云荡空碧，疏雨沐清昼。",
            "林梢释冬枯，土蘖壮春簇。",
            "萎蕤风日舒，刻画山野秀。",
            "关关先春鸟，格磔弄晴咮。",
            "无人与调和，终日自嘲诟。",
            "唯君卜近适，过我许来就。",
            "迁延日屡蹉，叹惜月复彀。",
            "人生诚多故，世事那可究。",
            "惟当自推置，障绝俗虑寇。",
            "休闲倘能偷，疏懒当自宥。",
            "徒行苟惮劳，借马欲谁廏。",
            "清沽如定携，佳客可先购。",
            "勉之无使迟，梅蕚已堪齅。"
        ],
        "notes": "",
        "id": "b60ccccf135bc8231b9d4ce50f240e8b"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "初闻思归鸟忆昨寄崔伯易朱元弼",
        "preface": "",
        "paragraphs": [
            "去年春日花盛开，尝有鸟啼归去来。",
            "余诗告尔东海志，子笑属我南山杯。",
            "将睎遐踪蹈髙轶，就拔去迹离俗埋。",
            "同时游者最谁上，朱子峭擢凌春材。",
            "门关午景卧正懒，过我呼号如春雷。",
            "邻惊偷窥妇女怪，婢骇奔走儿童咍。",
            "门开纳坐听论列，笑口侈哆倾胸怀。",
            "寒葅半菽要同飰，韲醤叫乞喧邻隈。",
            "僧从南浮云异角，尉解西去遗亭台。",
            "心争夸漫诘蜒蜿，日乐虚豁留崔嵬。",
            "柳梢黪黪坌晴絮，杏蕚烁烁翻遗埃。",
            "春湖平停照空碧，淮帆晓上搀天桅。",
            "西归颇阨穷饿久，南泛未免丐乞哀。",
            "朅来随人事卑折，忽自顾影惭低摧。",
            "平时客坐不敢语，苟以唯诺偿嫌猜。",
            "胸中纠结浩千万，到口不吐如横枚。",
            "比来颇自拨俗碍，日傍竹树良徘徊。",
            "昏昏万事置不省，知已疏懒心难裁。",
            "一闻春风动啼鸟，猛若重睡忽唤回。",
            "咨嗟岁月急若矢，叹息无地安蒿莱。",
            "比于见人日加懒，行恐合俗老益乖。",
            "不知飘浮寄兹世，竟亦何计收形骸。",
            "春林沾沾风日好，飞止自便宜尔谐。",
            "何为犹尚归不得，世间万事真悠哉。"
        ],
        "notes": "",
        "id": "ea80276d371dca655516d2eac466a519"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "望招隐山花回游江山思崔伯易因寄朱元弼",
        "preface": "",
        "paragraphs": [
            "春山晒日开百花，红紫乱眼生交加。",
            "青天晴髙褰翠幄，绣被堆叠帝所家。",
            "平江千里铺一席，扁舟脱若弃履舄。",
            "安得一醉眠千年，世间万事都弃捐。"
        ],
        "notes": "",
        "id": "33ae54df4e660fedf4ee140edb86d0e1"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "同顾保之游灵隐",
        "preface": "",
        "paragraphs": [
            "闭门不知春色到，出城始见江梅开。",
            "行探幽泉至髙绝，共坐巨石聊徘徊。",
            "时逢天风吹客过，还有野鸟惊人来。",
            "林间躬惜所未历，归马空载斜阳回。"
        ],
        "notes": "",
        "id": "15e4898c8b85f82eb77e5df20c33b6d4"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "扬子江阻风",
        "preface": "",
        "paragraphs": [
            "扬子江风十月初，西驾巨浪渺无隅。",
            "常忧倾摇地为动，意欲起塞天无虚。",
            "大舟不行就系岸，小舟分去争得鱼。",
            "舟中壮士起坐笑，有酒更为斜阳酤。"
        ],
        "notes": "",
        "id": "c8f47f6fbd38b49d3780d9816e94abcb"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "山中",
        "preface": "",
        "paragraphs": [
            "山中亦有出山路，山人自不与世通。",
            "拂衣起行饮流水，枕书就卧听松风。",
            "地寛江河竞摇荡，天濶日月争西东。",
            "乾坤自为四时役，万事不到幽人胸。"
        ],
        "notes": "",
        "id": "a551026cf119ef96528ac5c3a6febfe3"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "出门",
        "preface": "",
        "paragraphs": [
            "出门万事非，聊复闭关坐。",
            "亲识久相远，与世绝吊贺。",
            "适时既非谋，接俗益加惰。",
            "外物等不来，何必问客过。"
        ],
        "notes": "",
        "id": "91f2e6c0ca19e9e62c2eafd74bc8f40c"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "南徐怀古",
        "preface": "",
        "paragraphs": [
            "昔人战血化为土，今人常怀昔人苦。",
            "大江冥冥截海流，铁瓮城髙排万虎。",
            "乾坤未定龙蛇争，日月须归仁义主。",
            "江山本不为英雄，英雄自负江山死。"
        ],
        "notes": "",
        "id": "5f3a062e753202f0932a91eaca2c76bb"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "东城",
        "preface": "",
        "paragraphs": [
            "昔予出东城，初见垄上耕。",
            "忽忽自北至，岁月令人惊。",
            "虽云一草死，万物尚华荣。",
            "谁能当此时，叹息微阴生。"
        ],
        "notes": "",
        "id": "8f2bd8046e493decccc8d17cb308163e"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "饿虎不食子",
        "preface": "",
        "paragraphs": [
            "饿虎不食子，饥鹰不雌求。",
            "虎饿不择肉，盛怒遇子收。",
            "鹰饥爪喙狞，尚与雌同鞲。",
            "人岂二者然，恩义宜绸缪。",
            "亲戚不宜怒，割恩以为仇。",
            "此割非常割，此伤无血流。",
            "肉割愈有日，恩割伤不收。",
            "一割大义死，再割面相仇。",
            "亲戚尚皆然，况又他人俦。",
            "是己与世绝，于世何足尤。"
        ],
        "notes": "",
        "id": "148a05d9563d9070276848dbad53e4b0"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "松江曲",
        "preface": "",
        "paragraphs": [
            "松江深处八九尺，去眼百里长风波。",
            "吾山井泉废不汲，一泓不知深几何。",
            "君家自无千尺绠，那知江深不如井。"
        ],
        "notes": "",
        "id": "b2a1939cc1e7e98b5c77795192dbfd3c"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "赠王介甫",
        "preface": "",
        "paragraphs": [
            "当世胸怀万古淳，平生才术老经纶。",
            "况逢尭舜登贤日，不复伊周望古人。",
            "得志定知移弊俗，闻风犹足警斯民。",
            "九门无谒天旒邃，何惜长令仕为贫。"
        ],
        "notes": "",
        "id": "37c7c7356c290d236a5178d79234d98e"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "赠王平甫",
        "preface": "",
        "paragraphs": [
            "当世所交识者稀，十年闻子幸见之。",
            "平生所负自信重，他日可期人莫知。",
            "谁肯草茅穷钓筑，世方简策诵臯夔。",
            "丈夫出处诚何较，却痛苍生为泪垂。"
        ],
        "notes": "",
        "id": "49dc6946587c6cc5a89bb55885c7819b"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "赠孙莘老",
        "preface": "",
        "paragraphs": [
            "至愚不学常如足，盛德之充久自彰。",
            "管小始疑天可尽，绠穷终信海非量。",
            "始惭自待从来薄，不及时中适取狂。",
            "安得此生天与幸，没身得不去门墙。"
        ],
        "notes": "",
        "id": "92eb1138b0212580b9844cf67e67b586"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "思京口戯周器之",
        "preface": "",
        "paragraphs": [
            "江南别日醉方醺，贪爱青天带水痕。",
            "忘却碧山归路直，误投浮世俗尘昏。",
            "终期散发江边钓，当有渔舟日系门。",
            "但恨故人犹喜仕，他时胸腹未堪论。"
        ],
        "notes": "",
        "id": "417a378ebb6e5098afde767de6689862"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "舟中作",
        "preface": "",
        "paragraphs": [
            "杳杳波涛去莫穷，要须流合海天东。",
            "长帆百尺嗟无用，醉绝重湖笑逆风。"
        ],
        "notes": "",
        "id": "60ad7635ef4ff7806fb74a19639c6d3c"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "寄束伯仁",
        "preface": "",
        "paragraphs": [
            "身逐南舟去不回，匡庐留滞得徘徊。",
            "峰头夜宿平看斗，岩下朝阴俯听雷。",
            "西顾波涛浮日月，东归天地入尘埃。",
            "何时得遂幽栖志，常把韦编静处开。"
        ],
        "notes": "",
        "id": "c32df9181a7b4d9936d6621420239b98"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "题假山",
        "preface": "",
        "paragraphs": [
            "扰扰人心巧谓何，我肠愚只爱无它。",
            "目前好且留平地，浪爱山髙险自多。"
        ],
        "notes": "",
        "id": "bef3a61a3fdd8c6b14e4c9a938ce8409"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "夜归",
        "preface": "",
        "paragraphs": [
            "冲冲行路自多岐，已踏归途尚虑非。",
            "夜犬只知人是盗，不知人亦夜来归。"
        ],
        "notes": "",
        "id": "22b5c29779782a3577f040a822863a72"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "口占示姊",
        "preface": "",
        "paragraphs": [
            "盎竭嚢空且笑歌，更从吾命听如何。",
            "不须直有牛羊乐，只以无求富自多。"
        ],
        "notes": "",
        "id": "a5d74df7e734c4931ebedc994ba1f398"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "孙莘老将赴太平二首  其一",
        "preface": "",
        "paragraphs": [
            "先生素志已形诗，弟子何妨鼓瑟希。",
            "时若伊周方有任，命如孔孟可无归。",
            "要终四海乘槎去，髙谢西山食粟非。",
            "此道难言身未果，且当从世共依违。"
        ],
        "notes": "",
        "id": "4dd21fe7aad443fc92392db2d9910ed0"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "孙莘老将赴太平二首  其二",
        "preface": "",
        "paragraphs": [
            "纷纷世俗竞朱金，仕道人人说直寻。",
            "但以一官求飬志，岂于千古有遗心。",
            "嗜偏羊枣情何甚，戯及牛刀意自深。",
            "何日山林遂归计，南风进讲五弦琹。"
        ],
        "notes": "",
        "id": "943c12cc8849e6dee2927cf89fbf589a"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "露筋贞女庙",
        "preface": "",
        "paragraphs": [
            "待夫以死如知命，信己轻生可谓贞。",
            "指尔为愚今尚众，莫言吾志不难行。"
        ],
        "notes": "",
        "id": "52273ca628229b38bf0c9ba379d24cb0"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "渰渰",
        "preface": "",
        "paragraphs": [
            "渰渰轻云弄落晖，坏簷巢满燕来归。",
            "小园桃李东风后，却看杨花自在飞。"
        ],
        "notes": "",
        "id": "511a3001978f8de80f4e361bdf6f7078"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "寄聱隅先生黄晞",
        "preface": "",
        "paragraphs": [
            "王朝簪笏拥天扉，肯以经纶假布衣。",
            "老信苍生终有命，穷忧当世益思归。",
            "一身谁作千年望，两眼空看万事非。",
            "闻说韦编日开阅，可应三复叹知几。"
        ],
        "notes": "",
        "id": "90f3c75193b223f06f077f456cc5215f"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "春愁",
        "preface": "",
        "paragraphs": [
            "只闻来客说春游，不逐花前笑自留。",
            "浪说春期计春尽，留春无术只春愁。"
        ],
        "notes": "",
        "id": "09b9d0fa1ce2dbe35feece1dc136707d"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "少年答春愁",
        "preface": "",
        "paragraphs": [
            "花枝袅袅笑当觞，且作春风几日狂。",
            "纵使春归犹有酒，酒酣春去亦何伤。"
        ],
        "notes": "",
        "id": "26a025397a18421482d197df0f8488b3"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "和朱元弼春游",
        "preface": "",
        "paragraphs": [
            "闭门无著只疏慵，谩出留连与众同。",
            "柳却有情愁落日，花惟能笑谢东风。",
            "恨无日到三春外，尽看人狂六极中。",
            "泛泛相逢且相笑，久将吾道付穷通。"
        ],
        "notes": "",
        "id": "0552dbfe98764d1749bd6203ea4c3906"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "春日",
        "preface": "",
        "paragraphs": [
            "提壶聒聒惟呼酒，杜宇喧喧只说归。",
            "坐怪鸟声皆有取，静于人事益知非。",
            "已嫌世浊胡为混，能待河清固已稀。",
            "为语夷齐既甘饿，可能分我首阳薇。"
        ],
        "notes": "",
        "id": "fb872a4595122f29241e9a36bbef5059"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "对花",
        "preface": "",
        "paragraphs": [
            "忧愁卒卒人无乐，花草纷纷物又春。",
            "安得无忧与无虑，对花还作笑歌人。"
        ],
        "notes": "",
        "id": "6587451aa2c4b4889519995589852394"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "靡靡",
        "preface": "",
        "paragraphs": [
            "源源世俗尚依违，靡靡风流日正微。",
            "吾病未能终是是，人言何似喜非非。",
            "况当天下难能地，欲拨𪫺人未发机。",
            "要格君心是知术，不然应合买山归。"
        ],
        "notes": "",
        "id": "d7800fe296e1c02e015cf77da3b4ae64"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "观水",
        "preface": "",
        "paragraphs": [
            "细如虾蚓足留连，大可蛟鲸出自然。",
            "当使川流应到海，只今坎止亦成渊。",
            "民忧不见尭咨日，地碍何由禹凿穿。",
            "可惜卧龙无意思，不随云去雨春田。"
        ],
        "notes": "",
        "id": "1715bf7fad27edf38a9cac0e573dc685"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "读孟子",
        "preface": "",
        "paragraphs": [
            "去梁无故又辞齐，弟子纷纷益不知。",
            "天下未平虽我事，己身已枉更何为。",
            "后来谁是闻风者，当世何尝不召师。",
            "士要自髙无顾世，遗编今亦有人疑。"
        ],
        "notes": "",
        "id": "56fe787b6f32c09dee945e4b19e4c9b2"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "鹳",
        "preface": "",
        "paragraphs": [
            "毛羽人将鹤品流，斜阳髙处自迟留。",
            "人言杀尔三年旱，应是巢成更不忧。"
        ],
        "notes": "",
        "id": "b232863fed7d858cc4b3c58e1124247a"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "寄朱元弼",
        "preface": "",
        "paragraphs": [
            "春城春雨绿春潭，冉冉归舟上去帆。",
            "爱子有诗留我别，悔予无酒伴君衔。",
            "东风随卷行人袖，落日犹明去客衫。",
            "好有新诗寄幽寂，我心无泊似摇窗。"
        ],
        "notes": "",
        "id": "d24050a7c25acbbebedd4eda2f577d05"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "春游",
        "preface": "",
        "paragraphs": [
            "春城儿女纵春游，醉倚层台笑上楼。",
            "满眼落花多少意，若何无个解春愁。"
        ],
        "notes": "",
        "id": "c94b61c9d616fbdf108dbae53c53b873"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "龙池二绝  其一",
        "preface": "",
        "paragraphs": [
            "满目尘埃白日阴，皇天无命且深沉。",
            "终当力卷沧溟水，来作人间十日霖。"
        ],
        "notes": "",
        "id": "08dad968244f8675d10f53572ac1e6c3"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "龙池二绝  其二",
        "preface": "",
        "paragraphs": [
            "尽道神龙此有灵，一池澄静暮痕清。",
            "如何蟠屈无飞志，却放鸣蛙有怒声。"
        ],
        "notes": "",
        "id": "d8f1ec21d81cb2eccab61a0273ac9c09"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "月蚀",
        "preface": "",
        "paragraphs": [
            "卢仝不作昌黎死，天目虽盲未见嗟。",
            "坐叹清光无惜处，一将吞吐听虾蟆。"
        ],
        "notes": "",
        "id": "5ef0d5d538dd519c074371f84d96b3ec"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "偶成",
        "preface": "",
        "paragraphs": [
            "种花红不实，俗客醉仍喧。",
            "拔去树嘉谷，日无人过门。"
        ],
        "notes": "",
        "id": "a46a11b7256758a1a2f381d925d56b09"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "偶感",
        "preface": "",
        "paragraphs": [
            "壮志老来退，穷愁无易攻。",
            "风云诗气焰，天地醉心胸。",
            "午枕著不觉，昼门关更慵。",
            "由来自疏拙，底处不相容。"
        ],
        "notes": "",
        "id": "408f1a5d76a724f7f1daf5109cf1e816"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "寄满子权",
        "preface": "",
        "paragraphs": [
            "西北风吹数纸诗，神门枢钥鬼关机。",
            "九原黄土英灵活，万古青天霹雳飞。",
            "我是懦夫无壮志，近思依日窃余辉。",
            "髙楼暮插暗空肋，东望君心着翅归。"
        ],
        "notes": "",
        "id": "2161ec6adf10ce3d01a13267d7e72560"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "寄洪与权",
        "preface": "",
        "paragraphs": [
            "剑气寒髙倚暮空，男儿日月鏁心胸。",
            "莫藏牙爪同痴虎，好召风雷起卧龙。",
            "旧说王侯无世种，古尝富贵及耕佣。",
            "须将大道为奇遇，莫踏人间龌龊踪。"
        ],
        "notes": "",
        "id": "34362ce305126552e415684f63b9b718"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "上聱隅先生",
        "preface": "",
        "paragraphs": [
            "夫子儒门杰，心诚行亦醇。",
            "玉金精粹美，椒桂性芬辛。",
            "一入随邦计，咸期利国宾。",
            "生民待儒效，天意属人伦。",
            "蜀犬争惊日，邹人不识麟。",
            "穷途千古泪，白发四方尘。",
            "弊世谁思救，仁贤自合振。",
            "爱狙徒食费，好鹤浪轩驯。",
            "不结临川网，偷安厝火薪。",
            "忠言惊苦逆，恬议贵因循。",
            "漆轨书三上，清时死九滨。",
            "不思防蚁壌，徒欲衞龙鳞。",
            "当道豺狼愎，升堂犬马嚚。",
            "旱余云不雨，命塞器藏身。",
            "独抱遗经老，来为后进陈。",
            "手提三圣出，口压九师堙。",
            "众耳雷霆震，群观日月新。",
            "韦编重断绝，文席互酬询。",
            "鲁变全归道，陈粮绝更贫。",
            "贱生无自幸，俗系弗容亲。",
            "盆覆徒经日，龟埋不伏人。",
            "短诗徒自讼，已伏下斯民。"
        ],
        "notes": "",
        "id": "5a83b648db98781db2c84588e124f7a4"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "春晚雨后",
        "preface": "",
        "paragraphs": [
            "东风柔弱事春权，剧雨无端转怆然。",
            "不惜好花都委地，却令远草直平天。",
            "龙蛇久蛰应思奋，蛙蝈乘时巳自先。",
            "绿柳由来却堪笑，叶眉愁剧遂长眠。"
        ],
        "notes": "",
        "id": "7df58c28daa212710bdad8615e3bd183"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "良农",
        "preface": "",
        "paragraphs": [
            "良农手足胝，老贾不亲犂。",
            "歉岁糠糟绝，髙门犬马肥。",
            "天心不宜咎，人理自谁尸。",
            "安得悠悠者，来同予一悲。"
        ],
        "notes": "",
        "id": "577fff23df16b9faa8888a5fbe7cf7a2"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "琼花",
        "preface": "",
        "paragraphs": [
            "无双亭下枝，密密复稀稀。",
            "蚌碎珠骈出，须牵蝶合围。",
            "会须珍作宝，常恐散成飞。",
            "况是东风后，游人莫易归。"
        ],
        "notes": "",
        "id": "c93c71379f6175bf3543e8282fdf7a17"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "夜深吟",
        "preface": "",
        "paragraphs": [
            "叩几悲歌涕满襟，圣贤千古我如今。",
            "冻琴弦断灯青晕，谁会男儿半夜心。"
        ],
        "notes": "",
        "id": "ba7e0e286c4a12ac8fe28b1e3e4a4aff"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "和人春雪",
        "preface": "",
        "paragraphs": [
            "莫叹年来雪句迟，雪迟诗句更依微。",
            "风来海国盐波涸，春入仙田玉气肥。",
            "雏鹤暖娇揺羽脱，老龙枯痒退鳞飞。",
            "天工人代如端的，安得吾能及九畿。"
        ],
        "notes": "",
        "id": "2b5b5269d3f186e697aae253309f87b2"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "纸鸢",
        "preface": "",
        "paragraphs": [
            "谁作轻鸢壮远观，似嫌飞鸟未多端。",
            "才乘一线凭风去，便有愚儿仰面看。",
            "未必碧霄因可到，偶能终日遂为安。",
            "扶揺不起沧溟远，笑杀鹏搏似尔难。"
        ],
        "notes": "",
        "id": "74f8e6c48b36db862b838d708df97ae7"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "赠别晏樊父太祝",
        "preface": "",
        "paragraphs": [
            "缩伏蒿莱听命沉，旧房孤剑铁尘侵。",
            "方思力举沧溟水，泼杀生平气焰心。",
            "不谓偶君夸意气，无端起我旧胸襟。",
            "男儿合是公侯器，未忍风前堕泪吟。"
        ],
        "notes": "",
        "id": "7f07f3fdeb1a8ce16e8fc04de40df9ca"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "和洪与权",
        "preface": "",
        "paragraphs": [
            "沟中老弱转流尸，夫不容妻母弃儿。",
            "常得民愚犹是幸，不然死等更何为。",
            "布衣空有蒿莱泪，肉食方多妾马思。",
            "君也天心省民数，未知死所又何辞。"
        ],
        "notes": "",
        "id": "4945e6cc96e79946ae7ef469c1a6beb8"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "题天长县苏太尉庙",
        "preface": "",
        "paragraphs": [
            "唐室无臣覆手移，坐看悍媪制庸儿。",
            "思量可惜当年死，却是西来问鼎师。"
        ],
        "notes": "",
        "id": "8452231f38613c41e120409884cd798b"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "春雪有感呈王正叔束徽之",
        "preface": "",
        "paragraphs": [
            "彼雪晚何滛，乘时横此临。",
            "必将滋及物，自合大为霖。",
            "也道春来好，何余臈后阴。",
            "冬冥诚不道，苍帝亦何心。",
            "俗口夸同粉，愚观谓似琳。",
            "独于平处薄，不似险中深。",
            "逆吹争为力，凌寒苦助侵。",
            "落疑天未悟，压恐地难任。",
            "蛰户开重墐，冰鱼上复沉。",
            "欲开花谩妬，垂死草奚禁。",
            "短韵徒堪叹，凭君附入琴。"
        ],
        "notes": "",
        "id": "f5ad049484cee05d868d2e4f0e4e4fcd"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "古鉴",
        "preface": "",
        "paragraphs": [
            "一片灵光合有神，不知镕铸更何人。",
            "春耕破塜衣冠尽，鬼手摩天日月新。",
            "鉴面祗知西子姣，照心难见比干真。",
            "主人深有收藏意，当待清明不受尘。"
        ],
        "notes": "",
        "id": "71ecb87d7401fb4037d4aec24419c848"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "代人送常州致仕张待制",
        "preface": "",
        "paragraphs": [
            "心贪进退适全宜，上印飞书剧去翚。",
            "荐口不加张柬老，明朝竟放孔戣归。",
            "黄堂合有遗思在，青史还留后世稀。",
            "此去江湖见鸥鸟，为言今合信无机。"
        ],
        "notes": "",
        "id": "6499f8b2aa14052aac79a826411dbdda"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "代人送常州张卿挂冠",
        "preface": "",
        "paragraphs": [
            "清优四皓官，潇洒二疏颜。",
            "直道空华发，明时独买山。",
            "如闻元老议，尚恐輭轮还。",
            "谁是尘埃者，清风合自攀。"
        ],
        "notes": "",
        "id": "f7664fdc46b69a7d3716ca35efcef27c"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "谢束丈",
        "preface": "",
        "paragraphs": [
            "卓郑簪裾密作林，相如贫病强来临。",
            "藜羮才饱无他志，肉食俄充有愧心。",
            "死马偶能逢市骨，滥竽常恐负知音。",
            "古来一饭皆论报，何日王孙遂有金。"
        ],
        "notes": "",
        "id": "e4cef7a154f3be04a4e9104a4f25b6ce"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "和束熙之雨后",
        "preface": "",
        "paragraphs": [
            "猎猎风吹雨气腥，谁翻碧海踏天倾。",
            "如何农畯三时望，只得官蛙一处鸣。",
            "何处断虹残冷落，有时斜照𫏐分明。",
            "当车收辙云藏迹，依旧晴空万里平。"
        ],
        "notes": "",
        "id": "b552eb70b8d447cdc7122758ff598132"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "寄衡父满翁",
        "preface": "",
        "paragraphs": [
            "只卓来篇不许双，社坛髙处立旌幢。",
            "自知孤敌难为胜，欲竖长幡一面降。",
            "须学依墙勤哭楚，莫同伏弩助收庞。",
            "何时玉手归重搦，笑倒秋醪潋灔缸。"
        ],
        "notes": "",
        "id": "9d23659a1e3379f08450523d10b70c68"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "幽居感怀寄满子权",
        "preface": "",
        "paragraphs": [
            "卜得幽居四绝邻，寻常庭巷断蹄轮。",
            "门前犬豕卧横道，城上牛羊下视人。",
            "满眼夕阳闲草树，回头归路正埃尘。",
            "思君未有东来计，何日双眉对面伸。"
        ],
        "notes": "",
        "id": "f19a31f76c4c3c878c9823d91aa877e1"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "偶成",
        "preface": "",
        "paragraphs": [
            "十日九自病，偶平还苦吟。",
            "万金无枉志，千古有遗心。",
            "静隐支凭几，寒搔髪解簪。",
            "南风久寂寞，谁继五弦琴。"
        ],
        "notes": "",
        "id": "3fc1c73f3323b10a892ceb9dfd4e9bcd"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "信笔",
        "preface": "",
        "paragraphs": [
            "纷纷世趣竟多途，失在从人得在吾。",
            "苟获一时儿女笑，定罹千古圣贤诛。",
            "微生何事疑人佞，孟子当年亦自迂。",
            "满眼悠悠懒商较，尽留来者议贤愚。"
        ],
        "notes": "",
        "id": "d0fde8e48d02cadaf4b66e3451b4cbcf"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "蜣蜋",
        "preface": "",
        "paragraphs": [
            "扰扰蜣蜋不足评，区区只逐粪丸行。",
            "若乘饮露嘶风便，又作人间第一清。"
        ],
        "notes": "",
        "id": "93646c67086f318bbce39041271390c8"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "答王薄正叔",
        "preface": "",
        "paragraphs": [
            "当年论友笑常情，谁使风波忽沸腾。",
            "自有赤心包白日，竟无绮语敌青蝇。",
            "重来赭面还如火，自许清诚卒似冰。",
            "反复来篇却堪叹，待将遗恨寄朱绳。"
        ],
        "notes": "",
        "id": "d2858128cb957bf4ff484f7de9afb4d2"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "秋怀寄呈子权先示徽之兼简孝先熙之",
        "preface": "",
        "paragraphs": [
            "树哭寒蜩草哭虫，何堪覊客愤时穷。",
            "卒无可乐群书外，百不堪言一叹中。",
            "云黯暮天沉白日，土尘平地断清风。",
            "夫君若问秋来况，泪满遗编髪乱蓬。"
        ],
        "notes": "",
        "id": "f7e724ad7fdd1e34db8ef0db89d74b04"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "送仲宝叔赴秦幕",
        "preface": "",
        "paragraphs": [
            "秦关千古有雄名，秦地宁时息战争。",
            "草野英雄无敌国，朝廷勋德倚长城。",
            "锦纒红帕将军府，紫电清霜武库兵。",
            "绝幕烽烟沉远候，太平金鼓杂讙声。",
            "淮西司马新恩重，鲁国儒生旧望清。",
            "黑胆赤心男子事，大弨长剑丈夫行。",
            "待垂贾谊言余饵，就试终军请去缨。",
            "纵不首传函报死，亦须颈系背笞生。",
            "当年功业鲸鲵尽，振古勋名日月明。",
            "莫叹暂从红幕去，待于归望碧幢迎。",
            "愚时若忝书功笔，未信燕然有旧铭。"
        ],
        "notes": "",
        "id": "4b0cd59a77cee8825f6b4c40968738fc"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "从光师求花",
        "preface": "",
        "paragraphs": [
            "我有归心不可寛，忆君花好旧常欢。",
            "若令醉眼异乡见，定作故人相笑看。",
            "知有灵根分客易，却忧平地得春难。",
            "只应胡蝶还相识，飞过东风又可叹。"
        ],
        "notes": "",
        "id": "1499a20e32c6a5a587c903b29137e806"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "九日寄满子权",
        "preface": "",
        "paragraphs": [
            "懒将衰病照清流，为有归心欲白头。",
            "幸自好花开便笑，不甘为客见成愁。",
            "长歌欲强秋风醉，髙处先输俗子游。",
            "我在无聊元亮死，当年今日共悠悠。"
        ],
        "notes": "",
        "id": "dd7ce36c00027fe487f5a61afe686b90"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "上黄任道",
        "preface": "",
        "paragraphs": [
            "家世无双旧，材资第一良。",
            "山川储地秀，日月合天光。",
            "远色抵千古，洪声压四方。",
            "道如天未丧，子让世谁当。",
            "文斧摩空运，儒工缩手藏。",
            "镕金斥淄石，截玉出端刚。",
            "追复轩羲旧，裨缝典诰亡。",
            "夸传争噍噍，问望蔚堂堂。",
            "章甫通期冠，缁裘讵合裳。",
            "计量遗丈引，收取竟寻常。",
            "有渐虽宜贺，论才固在伤。",
            "偶来官簿版，何异任牛羊。",
            "客有装垂槖，时穷道括囊。",
            "贫才完竖褐，义不及妻糠。",
            "剑折终羞屈，兰移不改香。",
            "幸偷容足地，耻学及羮墙。",
            "同日如无善，当年尚取狂。",
            "互乡前事在，北面有先望。"
        ],
        "notes": "",
        "id": "d3ccdfce663129f1e5a37cd9a9e70f63"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "答满子权兼简衡父",
        "preface": "",
        "paragraphs": [
            "君唱奈髙何，君休我试歌。",
            "古今愚智府，天地是非罗。",
            "何日功名就，青云日月磨。",
            "俗儿吾不较，计此竟谁多。"
        ],
        "notes": "",
        "id": "271dbd78aa1ee3190048ca2ecb1500ee"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "寄满粹翁",
        "preface": "",
        "paragraphs": [
            "心爱满夫子，论师不敢交。",
            "诚明大中性，二五老阳爻。",
            "后学谁思进，吾蒙久辱包。",
            "思之无见日，梦把客门敲。"
        ],
        "notes": "",
        "id": "2f98ab44a5dbd7787da47137557e7f84"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "寄满衡父",
        "preface": "",
        "paragraphs": [
            "寒叶落傞傞，荆榛刺出柯。",
            "四邻松竹少，晚歳雪霜多。",
            "兹世居无可，劳生计奈何。",
            "此心须见子，不敢向人歌。"
        ],
        "notes": "",
        "id": "d335f911e3567252005973330a319e00"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "多阴",
        "preface": "",
        "paragraphs": [
            "寒云惨四垂，万景浩成悲。",
            "白日不可见，青天自取欺。",
            "晚烟先夜色，宿雨借寒威。",
            "泥潦莫相涴，西风会有时。"
        ],
        "notes": "",
        "id": "1adfb9426a7c3b91d70263c9b124983b"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "次韵立之红叶",
        "preface": "",
        "paragraphs": [
            "雨露三春少，风霜一夜多。",
            "从来有根本，不怕下枝柯。",
            "楚岸枫相属，吴山橘与和。",
            "秋居好相慰，醉色伴吾酡。"
        ],
        "notes": "",
        "id": "ecd361c9be30ca10bf77467fc976ac90"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "闻富并州入相",
        "preface": "",
        "paragraphs": [
            "元首赓歌乐股肱，四方强远喜声盈。",
            "忠贤不死天心在，辅弼终归圣虑精。",
            "中国自今应更重，本朝前日可嗟轻。",
            "要须待见成尧舜，未敢轻浮作颂声。"
        ],
        "notes": "",
        "id": "f36710de0d680393573807ec5bb6799b"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "寄黄任道",
        "preface": "",
        "paragraphs": [
            "劳生滚滚欲何如，去髪纷纷日满梳。",
            "万古圣贤同梦寐，百年天地只蘧蒢。",
            "诗书计出田园后，岁月期收道路余。",
            "安得优游似濠上，共将谈笑戏观鱼。"
        ],
        "notes": "",
        "id": "6b1917e8884faa8594735013c763515f"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "答刘仲美",
        "preface": "",
        "paragraphs": [
            "多谢刘夫子，殷懃寄我编。",
            "何时共杯酒，一笑似当年。",
            "岁月回霜雪，生涯废简编。",
            "终期收晚学，茅屋送归田。"
        ],
        "notes": "",
        "id": "a1c914e13bbb49d39c6651f5e46d3dce"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "舟次",
        "preface": "",
        "paragraphs": [
            "梢梢修竹夹溪斜，树系孤篷白浅沙。",
            "风力引云行玉马，水光流月动金蛇。",
            "村酤客聚还成市，晚钓舟横便当家。",
            "山野生涯本闲暇，谁令客子自劳嗟。"
        ],
        "notes": "",
        "id": "065bb0886c97c234cb0897d3e863d003"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "次韵子权京口夜宿见寄",
        "preface": "",
        "paragraphs": [
            "寒江漠漠客帆稀，独泊扁舟望翠微。",
            "巳泻绿醽聊自适，更邀白鸟共忘机。",
            "水闲海月寒初上，树尽秋城碧自围。",
            "嗟我相思邈千里，不来同此两忘归。"
        ],
        "notes": "",
        "id": "8e207be67ed1a50529eade620bd31842"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "答孙莘老见寄",
        "preface": "",
        "paragraphs": [
            "髙门鞍马日光荣，势力纷纷起共争。",
            "偶以不能聊自便，敢于兹世独求清。",
            "生无人愧宁非乐，死有天知岂待名。",
            "客食官居同是苟，何须称别异平生。"
        ],
        "notes": "",
        "id": "4a0fff85f007003663e0093931ffa044"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "登郡楼",
        "preface": "",
        "paragraphs": [
            "江城朝雨湿晴烟，楼上风帆送去船。",
            "苟得息肩闲岁月，时来开口笑山川。",
            "田园啼鸟三春月，江海扁舟万里天。",
            "何计脱身来此老，青山白髪两忘年。"
        ],
        "notes": "",
        "id": "7abea61e0c1f7751302c3bb3c929cbe0"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "感愤",
        "preface": "",
        "paragraphs": [
            "二十男儿面似冰，出门嘘气玉蜺横。",
            "未甘身世成虚老，大见天心却太平。",
            "狂去诗浑夸俗句，醉余歌有过人声。",
            "燕然未勒胡雏在，不信吾无万古名。"
        ],
        "notes": "",
        "id": "bc64ba6f896a38ed4fc533d3c3aa7e31"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "闻邕盗",
        "preface": "",
        "paragraphs": [
            "病中双泪语前流，藜藿无端肉食忧。",
            "常叹平时轻死士，未知谁手付天矛。",
            "好将弓剑随军去，况是英雄得志秋。",
            "若使班超终把笔，由来何路取封侯。"
        ],
        "notes": "",
        "id": "6438cbf814ab4b100daf7cc03269a454"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "登瓜州迎波亭",
        "preface": "",
        "paragraphs": [
            "海面清风万里寛，偶来知已脱尘关。",
            "自嗟客世无虚日，却被斜阳占尽山。",
            "海鸟不来青嶂静，渔师归去暮江闲。",
            "从来云水有期约，直待功成是厚颜。"
        ],
        "notes": "",
        "id": "04d119249bb2dd990ba0074ac94cba4f"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "闻雁",
        "preface": "",
        "paragraphs": [
            "可怜饮啄镇随阳，何处闻时最断肠。",
            "万里波涛九秋后，五更风雨一灯旁。",
            "乾坤莽莽连舟楫，缯缴纷纷羃稻梁。",
            "安得人同覊旅意，悠悠南北不相伤。"
        ],
        "notes": "",
        "id": "1030e2e02beb29fc33077e860bfdaac9"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "忆润州葛使君",
        "preface": "",
        "paragraphs": [
            "六朝游观委蒿蓬，想像当时事已空。",
            "半夜楼台横海日，万家箫鼓过江风。",
            "金山寺近尘埃绝，鐡瓮城深气象雄。",
            "欲放船随明月去，应留闲暇待诗翁。"
        ],
        "notes": "",
        "id": "aab22fb300a1a24fc236ec61020db4a4"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "何处难忘酒十首  其一",
        "preface": "",
        "paragraphs": [
            "何处难忘酒，君臣草昧初。",
            "谋臣偷贼胆，力士斡凶锄。",
            "日月明将霁，乾坤害欲除。",
            "此时无一盏，何以壮雄图。"
        ],
        "notes": "",
        "id": "a3517afccd26237ad4455d4f89e489d0"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "何处难忘酒十首  其二",
        "preface": "",
        "paragraphs": [
            "何处难忘酒，天心渇太平。",
            "焚山急贤出，拔草恶奸生。",
            "议尽刍荛口，歌回雅颂音。",
            "此时无一盏，何以快舆情。"
        ],
        "notes": "",
        "id": "2a7b766c6fa2f77fb829b8451f870d79"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "何处难忘酒十首  其三",
        "preface": "",
        "paragraphs": [
            "何处难忘酒，登贤入用初。",
            "一身兼禹稷，四海再唐虞。",
            "去圣千年恨，明时一日舒。",
            "此时无一盏，何以酹亨衢。"
        ],
        "notes": "",
        "id": "b6fb50d6be18311a65ff119443a195cf"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "何处难忘酒十首  其四",
        "preface": "",
        "paragraphs": [
            "何处难忘酒，王朝四海中。",
            "鱼鸢上下乐，羌狄朔南通。",
            "万玉丛丹陛，千簪合辟廱。",
            "此时无一盏，何以乐成功。"
        ],
        "notes": "",
        "id": "5f764b81eed579054840bc15ee6fcda9"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "何处难忘酒十首  其五",
        "preface": "",
        "paragraphs": [
            "何处难忘酒，君王宴豫年。",
            "群谋安一统，无口议将然。",
            "闲暇开元后，优游大业前。",
            "此时无一盏，何以慰遗贤。"
        ],
        "notes": "",
        "id": "bffed0d58bfcb394c1290c87614ef534"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "何处难忘酒十首  其六",
        "preface": "",
        "paragraphs": [
            "何处难忘酒，王臣立荩方。",
            "群邪终自直，万死不摧刚。",
            "社鼠旁难塞，龙鳞逆易伤。",
            "此时无一盏，何以洗忧肠。"
        ],
        "notes": "",
        "id": "2dc68fec8ccd23302c9a64ad967ee4c1"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "何处难忘酒十首  其七",
        "preface": "",
        "paragraphs": [
            "何处难忘酒，穷边壮士歌。",
            "寒弓弯未试，秋剑拔新磨。",
            "月落阴山暗，沙昏伏甲多。",
            "此时无一盏，何以陷前戈。"
        ],
        "notes": "",
        "id": "7b27515ffb8477b7310b5fffd9ef21ec"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "何处难忘酒十首  其八",
        "preface": "",
        "paragraphs": [
            "何处难忘酒，欃枪世不平。",
            "孤儿未胜甲，孀母送为兵。",
            "气绝心肝裂，号穷血泪横。",
            "此时无一盏，何以活余生。"
        ],
        "notes": "",
        "id": "ff544e91efdd56bee7243d20f24015b5"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "何处难忘酒十首  其九",
        "preface": "",
        "paragraphs": [
            "何处难忘酒，穷才世不知。",
            "出门无直道，开口碍当时。",
            "白髪无端速，青山不忍期。",
            "此时无一盏，何以慰忧思。"
        ],
        "notes": "",
        "id": "3f575851d4a1e8168ee2965fd87e4fe0"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "何处难忘酒十首  其一○",
        "preface": "",
        "paragraphs": [
            "何处难忘酒，亡君复旧游。",
            "黍离经故国，麦秀悼前羞。",
            "远目何胜尽，行车逆自留。",
            "此时无一盏，何以谢悠悠。"
        ],
        "notes": "",
        "id": "bf3ae7d310686df625b6f91e78315810"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "送钱公辅赴举",
        "preface": "",
        "paragraphs": [
            "广庭簪绂立差肩，黼坐雍容第众贤。",
            "士得采衣如昼锦，人瞻归马若天仙。",
            "况提巨笔乘时出，应有髙文与世传。",
            "我久疏慵无壮思，聊倾病耳待江边。"
        ],
        "notes": "",
        "id": "df720ff09fb4413775c222b20a92cd6a"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "春兴",
        "preface": "",
        "paragraphs": [
            "眼前红绿日加增，欲遣春愁兴未能。",
            "安得好花浑自实，使无闲地得生荆。",
            "欲图长醉贫无计，起逐东风懒不胜。",
            "芳草斜阳正柔媚，益知髙处不堪登。"
        ],
        "notes": "",
        "id": "911166d6d8cdb90185de8f389f2b5502"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "庭草  其一",
        "preface": "",
        "paragraphs": [
            "庭草绿毰毸，庭花闲自开。",
            "长鸿抱寒去，轻燕逐春来。",
            "时节看风柳，生涯寄酒杯。",
            "伤春欲谁语，游子正徘徊。"
        ],
        "notes": "",
        "id": "26c0f9230e726208c92f8fbcf2fe1293"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "庭草  其二",
        "preface": "",
        "paragraphs": [
            "平时已多病，春至更蹉跎。",
            "恶土种花少，东风生草多。",
            "客愁浑寄泪，野思不堪歌。",
            "独有诗心在，时时一自哦。"
        ],
        "notes": "",
        "id": "ec3ad251f9a829649ad41ac9505301a9"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "春怨",
        "preface": "",
        "paragraphs": [
            "扫地待花落，惜花轻着尘。",
            "游人空眷恋，踏去却寻春。"
        ],
        "notes": "",
        "id": "c5ef0f57f2ab365a19bd228cab39d0d1"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "春晚二首  其一",
        "preface": "",
        "paragraphs": [
            "春来还自有游人，常是春归独念春。",
            "落后见花尤更惜，不知谁忍扫和尘。"
        ],
        "notes": "",
        "id": "fa5a34f72f015cade97c2409dfd322a3"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "春晚二首  其二",
        "preface": "",
        "paragraphs": [
            "三月残花落更开，小簷日日燕飞来。",
            "子规夜半犹啼血，不信东风唤不回。"
        ],
        "notes": "",
        "id": "841e553032d64937003fea9b6a1800ea"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "暑中懒出",
        "preface": "",
        "paragraphs": [
            "暑云无雨易飞扬，旱日当天不可望。",
            "浪走俗尘无远到，不如嘉树坐余凉。",
            "巳嫌风少难平暑，更被蝉饥取实肠。",
            "梦到周公才我事，如何陶令说羲皇。"
        ],
        "notes": "",
        "id": "0edb844423edf553ad8ca9ade46de1fc"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "暑热思风",
        "preface": "",
        "paragraphs": [
            "坐将赤热忧天下，安得清风借我曹。",
            "力卷雨来无岁旱，尽吹云去放天髙。",
            "岂随虎口令轻啸，愿助鸿毛绝远劳。",
            "江海可怜无际岸，等闲假借作波涛。"
        ],
        "notes": "",
        "id": "daf5c415e1d9f5339d9fc5f177aece8c"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "悲秋",
        "preface": "",
        "paragraphs": [
            "岁事荒凉晚易悲，西风日夜弄寒威。",
            "秋来寡妇尤勤织，谁是行人未有衣。",
            "常恐衰颜随节换，空看落叶倚风飞。",
            "从来最是悲秋者，况是悲秋客未归。"
        ],
        "notes": "",
        "id": "9212d5ea54bd01f8c0a9b6896294674b"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "秋日寄满子权",
        "preface": "",
        "paragraphs": [
            "楼前暮霭暗平林，楼上人愁意思深。",
            "未必薄云能作雨，从来秋日自多阴。",
            "三年客梦迷归路，一夜西风老壮心。",
            "欲作新声寄遗恨，直弦先断泪盈琴。"
        ],
        "notes": "",
        "id": "9c454ead252d7eed69cee9ef2850e0bd"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "次韵介父冬日",
        "preface": "",
        "paragraphs": [
            "客梦愁生枕，鸡号喜向晨。",
            "朔风能动地，短日更随人。",
            "宫柳看埋冻，江梅想漏春。",
            "淹留归未得，尘土暗乌巾。"
        ],
        "notes": "",
        "id": "94681e1b6b9c1bc99b8b611d500b3c2c"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "白鸡冠花",
        "preface": "",
        "paragraphs": [
            "如飞如舞对瑶台，一顶春云若剪裁。",
            "谁为移根蓂荚畔，玉鸡应为太平来。"
        ],
        "notes": "",
        "id": "574898ca23395d7588c48b42636cef35"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "去草",
        "preface": "",
        "paragraphs": [
            "毵毵出土初如直，袅袅随风竞自斜。",
            "漫借人锄劳刬拔，只消夜雨又萌芽。",
            "良田力尽农夫叹，直道春荒志士嗟。",
            "满目青青尽芜蔓，更于何处问蓬麻。"
        ],
        "notes": "",
        "id": "aa1e1d16fd2a1f9344f70d09f6cc0dda"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "次韵和人古松",
        "preface": "",
        "paragraphs": [
            "直枝难立鸟徘徊，地瘦根孤碍石回。",
            "山野不逢终更老，闾阎无用始为材。",
            "更无匠伯身尝过，祗有幽人眼暂开。",
            "谁与东风记霜雪，争令平地肯栽培。"
        ],
        "notes": "",
        "id": "308a15e5f5f20ee7b9d7c7b8ae00c393"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "大松",
        "preface": "",
        "paragraphs": [
            "十寻瘦干三冬绿，一亩浓阴六月清。",
            "莫谓世材难见用，须知天意不徒生。",
            "长蛟老蜃空中影，骤雨惊雷半夜声。",
            "却笑五株乔岳下，肯将直节事秦嬴。"
        ],
        "notes": "",
        "id": "d5af92ed5849268cbe97e924b34a5282"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "松",
        "preface": "",
        "paragraphs": [
            "直道峍峍日蚪拳，雷拔僵龙出霭烟。",
            "但假深根常得地，何忧直干不扶天。",
            "虽然世匠遗抡度，肯与凡材较后先。",
            "可惜春风爱桃李，独令霜雪漫年年。"
        ],
        "notes": "",
        "id": "d958af38bbbb967a9863bdf68b7d50a0"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "和人双柏",
        "preface": "",
        "paragraphs": [
            "一时封植由谁力，万古樵莱偶自全。",
            "不惜以材同失地，好留更老共支天。",
            "人疑久有神灵守，客爱生无雨露偏。",
            "为语长松号孤劲，得秦封爵果何缘。"
        ],
        "notes": "",
        "id": "c4846cb17bcf3ff65e76c8662b71ea74"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "慈竹",
        "preface": "",
        "paragraphs": [
            "不求丹鳯食，不学景龙吟。",
            "自有慈仁意，相依岁月深。",
            "潜符君子道，可愧世人心。",
            "徒尔秋郊外，青青数亩阴。"
        ],
        "notes": "",
        "id": "ba6708372b2b7a6873975d19f01ae0f4"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "落叶",
        "preface": "",
        "paragraphs": [
            "暮秋木落剥霜红，俄觉平林一夜空。",
            "茂遂本凭枝干力，却辞枝干逐西风。"
        ],
        "notes": "",
        "id": "375bec490d9b47cefe3f52ea1c165755"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "不雨",
        "preface": "",
        "paragraphs": [
            "去岁秋霖若决川，今春不雨旱良田。",
            "道边老幼饥将死，云外蛟龙懒自眠。",
            "赤日有威空射地，清江无际漫连天。",
            "谁将民瘼牋双阙，四海皇恩一漏泉。"
        ],
        "notes": "",
        "id": "1105635006f06327a9a112193ad644b3"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "雨后",
        "preface": "",
        "paragraphs": [
            "毶毶柳色绿垂齐，草引青天去自迷。",
            "人说春园有寻路，我嗟荒径正行泥。",
            "蝶多平日浑如梦，花好谁家又有蹊。",
            "儿女狂娇随马逐，髙眠可惜日垂西。"
        ],
        "notes": "",
        "id": "a3ac88c7574ec2fe95c5d0a76efa9ba0"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "约僧宿北山庵先寄平甫",
        "preface": "",
        "paragraphs": [
            "上人合动山间兴，吾恨衰迟学谢安。",
            "纳屐操笻那有限，吹云落雨漫无端。",
            "先凭报信春枝破，预想分题雪屋寒。",
            "林下不谙人世苦，笑将霜鬂与君看。"
        ],
        "notes": "",
        "id": "0c301afa68a695c121b50da3885d8209"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "和人久雨",
        "preface": "",
        "paragraphs": [
            "拂拂春郊起绿烟，群农日日望丰年。",
            "龙移海去遗天漏，蚓得泥深乐地穿。",
            "忆酒有心吞俗价，伤春无语寄哀弦。",
            "无田却作无忧者，赢得丰凶一听天。"
        ],
        "notes": "",
        "id": "11f730e7cfd9fd52dc901aee0fcffea0"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "对月",
        "preface": "",
        "paragraphs": [
            "柳梢地面绝微风，一片寒光万里同。",
            "冰骨直疑潜里换，尘心都觉坐来空。",
            "蚌胎有露珠成颗，蟾窟无云玉作宫。",
            "莫怪幽人吟到晓，不知清兴自无穷。"
        ],
        "notes": "",
        "id": "aad98d4f1ba6f2861c83cdce2ac1d7f7"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "夜月",
        "preface": "",
        "paragraphs": [
            "可嗟落日志悠然，便有群星出见天。",
            "夜月自明人自爱，不妨人亦闭门眠。"
        ],
        "notes": "",
        "id": "18b6035d75c80137d82bb5c20649eaea"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "孤云",
        "preface": "",
        "paragraphs": [
            "一片孤云逐吹飞，东西终日竟何依。",
            "旁人莫道能为雨，惟恨青山未得归。"
        ],
        "notes": "",
        "id": "fed9df013b4ad95822ea4b0a44b7cd5c"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "晚晴寄满子权",
        "preface": "",
        "paragraphs": [
            "常恐朝阴至夕曛，好风吹去信多勤。",
            "得逢白日忽开眼，可惜青天尚有云。",
            "安得植梯悬碧落，共操长帚扫妖氛。",
            "恨无玉纩充天耳，垤鹳鸣鸠愿不闻。"
        ],
        "notes": "",
        "id": "5b36e00c5c9a0fcc0fb1cb07383410d2"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "晚虹",
        "preface": "",
        "paragraphs": [
            "晚虹随雨过山巅，谁插青云倒挂悬。",
            "可惜两垂空到海，不令一直径冲天。",
            "不堪暮霭难相蔽，尝到斜阳亦可怜。",
            "好使渇来能剧饮，且教溪壑减清渊。"
        ],
        "notes": "",
        "id": "0601ce20a2869a63c19710f583e9a505"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "春城望湖",
        "preface": "",
        "paragraphs": [
            "春城绿野欝相望，闲客闲来兴自长。",
            "不见暮云成宿雨，空看芳草到斜阳。",
            "花生恶土终成笑，兰不逢人自信香。",
            "虽有尘缨无处濯，坐观渔者满沧浪。"
        ],
        "notes": "",
        "id": "6b6b4d5a3ac8d929542e4754138f4765"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "楼上望湖",
        "preface": "",
        "paragraphs": [
            "楼上人肠渴欲枯，楼前终日望平湖。",
            "无舟得往沧浪去，为问渔人得意无。"
        ],
        "notes": "",
        "id": "dda9c2eac0f419fd571b0b865c96598c"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "江上",
        "preface": "",
        "paragraphs": [
            "羃羃江城没远烟，暮云归族忽相连。",
            "春江流水出天外，晚渡归舟下日边。",
            "杏蕚春深翻浅缬，柳花风远曳晴绵。",
            "无钱买得江头树，输与渔人系钓船。"
        ],
        "notes": "",
        "id": "d2a72efb489d8799effa3b171acea31a"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "野外",
        "preface": "",
        "paragraphs": [
            "绿野爱平寛，偶来或永叹。",
            "村儿骇车马，野犬吠衣冠。",
            "乱草无闲地，斜阳有去鞍。",
            "良田半蹊径，始信直行难。"
        ],
        "notes": "",
        "id": "ee7dea8efb03c9ec49661377566c7405"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "暮归马上口占",
        "preface": "",
        "paragraphs": [
            "林密村村暗，寒鸦处处啼。",
            "水光连野白，雪意逐云低。",
            "风劲童呵指，泥深马失蹄。",
            "客心兼暮色，归去两凄凄。"
        ],
        "notes": "",
        "id": "5e17795f8860ff471dd4ab17143e0dbe"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "小酌",
        "preface": "",
        "paragraphs": [
            "平生从事漫徒劳，时以休闲近酒醪。",
            "东海可从谁自重，南山如与客争髙。",
            "老将日月来双鬂，生委乾坤寄一毛。",
            "更展韦编探万绝，懒从人世问滔滔。"
        ],
        "notes": "",
        "id": "4865993527bd59d13d2d666ee051ce61"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "余杭倦游",
        "preface": "",
        "paragraphs": [
            "醉倚秋风笑自攻，偶来还去竟何踪。",
            "已夫鳯鸟今不至，行矣鳣鲸非所容。",
            "且把心胸同伏虎，谁知头角是真龙。",
            "归乎伊亩殊难得，死尔西山尚有从。"
        ],
        "notes": "",
        "id": "e4403417f7590731d65e6954af367341"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "送和秘校",
        "preface": "",
        "paragraphs": [
            "野客从谁忽解颜，乐闻髙论厌樊间。",
            "致身富贵时宁少，仕道功名古亦艰。",
            "好说青山从我老，当分白日与君闲。",
            "扁舟闻说明朝别，何日音书可到山。"
        ],
        "notes": "",
        "id": "9c668cd6febd6d33f3a753bc6b97e995"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "送聱隅黄先生",
        "preface": "",
        "paragraphs": [
            "黄风吹土截天横，瘦马着鞭驱不行。",
            "尚说苦心酬直道，谁知白髪为苍生。",
            "平时夷虏恬忠荩，常日公卿足仰成。",
            "虽有英雄无用处，却令老去买牛耕。"
        ],
        "notes": "",
        "id": "6ba684dc165e3305c30297bab9899a46"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "送周器之归润再索",
        "preface": "",
        "paragraphs": [
            "何须别子始沾衣，久有江南去梦飞。",
            "为语青山幸相望，壮夫终不白头归。"
        ],
        "notes": "",
        "id": "5dc00902cbcb815e4da080e1ebcd675c"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "送庭老罢尉金坛",
        "preface": "",
        "paragraphs": [
            "心无畦畛见天真，落落男儿七尺身。",
            "莫叹一官淹圣代，聊将三釡慰慈亲。",
            "月明空照居民侣，风急随飘去马尘。",
            "寂寞西轩人别后，海棠花好为谁春。"
        ],
        "notes": "",
        "id": "f3140ba72b3aa89b5cf0a6bd8c68e1f7"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "送李廷尉濠梁",
        "preface": "",
        "paragraphs": [
            "直道无适可，小官真漫论。",
            "夫君自行义，而我更何言。",
            "独柱难为力，横流不奈浑。",
            "此心持送子，饮泪当前樽。"
        ],
        "notes": "",
        "id": "95d29aa4d8d9f41a9c44abca0cf8900c"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "送束徽之入京",
        "preface": "",
        "paragraphs": [
            "出处身之道，穷通命有时。",
            "九门无直谒，千里去何为。",
            "南亩春耕近，西风去马羸。",
            "白云况多恨，归计莫令迟。"
        ],
        "notes": "",
        "id": "c734bfaed0e90bea3b68bcd5b248eb07"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "别陈药院",
        "preface": "",
        "paragraphs": [
            "客居平日有谁亲，一别三年百病身。",
            "为道难言轻感慨，羡君无病更医人。"
        ],
        "notes": "",
        "id": "a66ba1437082f4a7e52a44259f316b8b"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "寄介甫",
        "preface": "",
        "paragraphs": [
            "天门廉陛鬰巍巍，势利宁无淡泊讥。",
            "谁与跖徒争有道，好思吾党共言归。",
            "古人踽踽今何取，天下滔滔昔已非。",
            "终见乘桴去沧海，好留余地许相依。"
        ],
        "notes": "",
        "id": "09a56de4055623336c7ecfcb4c5197dc"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "奉寄黄任道",
        "preface": "",
        "paragraphs": [
            "蒿莱日日没幽居，时得新诗亦自娱。",
            "为有远怀希稷卨，或时飞梦见唐虞。",
            "久谙末俗难谋道，益厌庸儿妄问儒。",
            "绝笔断弦无意寄，笑将远目睨清虚。"
        ],
        "notes": "",
        "id": "888b35fc953c84d5a5504e8a0b000ae6"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "奉寄朱昌叔",
        "preface": "",
        "paragraphs": [
            "劳劳忽忽欲谁从，要有田园去自终。",
            "衰俗未知谁得失，古风期与子穷通。",
            "三年客兴看秋叶，万里归心寄断蓬。",
            "知有世嘲无意解，自惭疏懒甚扬雄。"
        ],
        "notes": "",
        "id": "65616955bf845daead21e758cd02cb90"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "到润望竹林寺忆朱昌叔",
        "preface": "",
        "paragraphs": [
            "常与幽人过竹林，重来无地豁烦襟。",
            "青山欲去谁堪语，薄俗相期不到心。",
            "何计江湖终隐钓，去随鱼鸟共飞沉。",
            "尘埃闻说难为客，早晚归来忆旧吟。"
        ],
        "notes": "",
        "id": "cfb83f9f674fbd06fc4a5c112f6bb866"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "奉寄伯兄泰伯",
        "preface": "",
        "paragraphs": [
            "心迹牵覊逐势分，一生襟抱向谁论。",
            "十年漂泊迷南北，千里忧思厌梦魂。",
            "书托远怀期日月，眼和衰泪望乾坤。",
            "何时得就归来赋，老守桑麻聚一门。"
        ],
        "notes": "",
        "id": "cb51589017e9ea148af32f866bf5c5c7"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "奉寄崔伯易",
        "preface": "",
        "paragraphs": [
            "功业尝闻亦有时，可能天命出依违。",
            "终看世态真何道，不得吾心自合归。",
            "廊庙得逢应有义，草茅虽老尚知非。",
            "秋来客况无他异，时向西风诵式微。"
        ],
        "notes": "",
        "id": "afe45617cd8805650fa42170e5316f5d"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "寄满子权二首  其一",
        "preface": "",
        "paragraphs": [
            "窗前午枕梦忘还，门外清风昼掩关。",
            "天下谁当千古后，床头自笑六经闲。",
            "能将道系穷通里，安用身居进退间。",
            "自愧公心犹有蔽，清时无日不思山。"
        ],
        "notes": "",
        "id": "e6d82fd3db5f68427929599b014d0621"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "寄满子权二首  其二",
        "preface": "",
        "paragraphs": [
            "终年谋食亦何得，浪取穷愁只自侵。",
            "饿死有时非正命，劳生几不愧常心。",
            "百年此去尘埃在，万古从来意思深。",
            "莫说山林是轻往，穷来无计得山林。"
        ],
        "notes": "",
        "id": "94167017f03e7e03f93e38fdac0d0151"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "寄李君厚",
        "preface": "",
        "paragraphs": [
            "一笑东风去十年，重来稚子已差肩。",
            "脱衣呼客家声旧，把酒论心士气全。",
            "病骥远思牵直道，老鹰秋梦入青天。",
            "自言出处身无累，一把穷通寄自然。"
        ],
        "notes": "",
        "id": "ca3b9458d883da3cda25d8dd345b24c7"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "寄满粹翁",
        "preface": "",
        "paragraphs": [
            "满子吾逢久，皇皇未见闲。",
            "老成终到孔，穷死亦为颜。",
            "学术思无际，诚明去一间。",
            "吾虽有心者，力苦未能攀。"
        ],
        "notes": "",
        "id": "11b7e6b548bba79eac21dac83e527ae1"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "强颜寄任道子权",
        "preface": "",
        "paragraphs": [
            "强颜求世亦何从，甔石时时得复空。",
            "何日能无寒饿役，此身得与圣贤终。",
            "人生汲汲须髙致，世态浑浑未易穷。",
            "安得相逢共相语，荒城回首又春风。"
        ],
        "notes": "",
        "id": "7d4015c3b1c1bab382ecd1bf68fed30f"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "招夏和叔",
        "preface": "",
        "paragraphs": [
            "矻矻雕镌役俗儿，六经尘土有谁吹。",
            "我追往圣思前躅，子苟安行即后时。",
            "大遇定为当世福，不逢犹作后来师。",
            "思量最是男儿事，此外吾曹不足期。"
        ],
        "notes": "",
        "id": "94ead91a37e5dd9b87e0f2b63a4a5fc7"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "赠崔伯易",
        "preface": "",
        "paragraphs": [
            "巉岩恶面插苍须，中道时时自笑呼。",
            "但怪佯狂轻去俗，果闻髙论足开余。",
            "恶看富贵庸男子，喜见徜徉隐丈夫。",
            "我是自髙无许可，今朝为子一长吁。"
        ],
        "notes": "",
        "id": "5ea3c37d1234d62cdc1d38a1d7028fd9"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "赠裴仲卿",
        "preface": "",
        "paragraphs": [
            "匣剑光芒射斗牛，持携天下洗人仇。",
            "英雄心胆老犹壮，道路风尘行未休。",
            "名重更须完小节，义高何必论闲愁。",
            "蒙蒙细雨陵阳市，折取重梅上酒楼。"
        ],
        "notes": "",
        "id": "9e5d2ba00d2e5189e58806bf0e8eae74"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "寄都下二三子失举二首  其一",
        "preface": "",
        "paragraphs": [
            "翘翘数子拔群伦，落笔文章妙有神。",
            "清世暂时藏琬琰，红尘终不卧麒麟。",
            "淹留京国三年客，牢落江河一病身。",
            "得丧穷通虽付命，双眸忍泪已沾巾。"
        ],
        "notes": "",
        "id": "962033634f9b50fcc115318da139756d"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "寄都下二三子失举二首  其二",
        "preface": "",
        "paragraphs": [
            "太学虀盐共苦辛，寒窗笔砚日相亲。",
            "梁王台畔一分袂，扬子江头三换春。",
            "箧里黄金须买酒，髩边白髪解欺人。",
            "穷通得丧谁能定，况是男儿有此身。"
        ],
        "notes": "",
        "id": "44a4c4704eaa9b8f86613608517bf604"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "李南夫罢举归隐",
        "preface": "",
        "paragraphs": [
            "梦寐风仪近十年，尘埃无路覩云天。",
            "清朝未得荣簪绂，黄卷何妨乐圣贤。",
            "物外髙情谁与共，人间佳句已争传。",
            "欲知富贵终难动，一片丹心本寂然。"
        ],
        "notes": "",
        "id": "0e6645889cd2fc5f07eb8c11c1e27eca"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "甫里",
        "preface": "",
        "paragraphs": [
            "甫里先生得古风，放身全入隐沦中。",
            "足磨汉榻星辰动，笔挫吴天物象空。",
            "往事欲寻人寂寂，旧田安在雨蒙蒙。",
            "当时引重髙才者，谁是曾来一亩宫。"
        ],
        "notes": "",
        "id": "5c114fc8436a45d8ccf62f59cd6c8ff0"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "次韵朱昌叔见赠",
        "preface": "",
        "paragraphs": [
            "虽无才学可人群，偶有诚心与古亲。",
            "兹世几人能永富，此身何恤不终贫。",
            "生无簪绶身宁屈，死有诗书志尚伸。",
            "自匪与君尝素计，斯言何敢易谋人。"
        ],
        "notes": "",
        "id": "54c3bca095d2f6b87efa7fd6143434e3"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "次韵满子权见寄",
        "preface": "",
        "paragraphs": [
            "当世雄图不可怀，退居蒿艾自沉埋。",
            "门无来足荆生道，病不能锄草上阶。",
            "自是直方违世易，况将疏懒合人乖。",
            "无由与子同樵种，回首平林浪可柴。"
        ],
        "notes": "",
        "id": "2fae2bfd5f5da133953433accadcb6a4"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "和束熙之论旧",
        "preface": "",
        "paragraphs": [
            "当年龆龀偶同门，糊口重来已十春。",
            "仰叹早成浑属子，始知老拙尽输人。",
            "火烟论友劳薫灼，桂蘗为生合苦辛。",
            "待看圣贤堂奥去，愿持箕帚扫遗尘。"
        ],
        "notes": "",
        "id": "2a7d13eb3c3f85eadbe43ac29344a557"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "谢束丈",
        "preface": "",
        "paragraphs": [
            "喜赴西招足屡蹉，自惭愚鄙取无他。",
            "能终未学生何幸，得活诸孤赐最多。",
            "愧面未甘徒已矣，报心全寄命如何。",
            "须知下客终思用，不必时时弹铗歌。"
        ],
        "notes": "",
        "id": "68d5de55ed0022a850537eec358e1a01"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "答许勤之",
        "preface": "",
        "paragraphs": [
            "不作明堂柱石臣，要当归去老江滨。",
            "不知何处田堪买，抛却浮生一片尘。"
        ],
        "notes": "",
        "id": "eba2dfd6123b77c63ec41875132d48e2"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "答刘成父四愁诗",
        "preface": "",
        "paragraphs": [
            "倦客维扬每自悲，有时双泪等闲垂。",
            "眼前所识皆庸我，天下为忧可语谁。",
            "把臂便嫌逢子晚，开縢乃见起予诗。",
            "卷舒万彻吟千遍，此后多应手有胝。"
        ],
        "notes": "",
        "id": "198c6df66cdcdb3aa59214b9e561d359"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "谢成父",
        "preface": "",
        "paragraphs": [
            "旧说诗无三百年，于今拭目读君篇。",
            "已嗟吾道微如线，不意斯文未丧天。",
            "金玉有声情不俗，蕙兰之臭美尤全。",
            "尘埃满眼逢何晚，气类相期久合坚。",
            "以义求人今遂得，于心无愧果为贤。",
            "不须刺口论憔悴，吾辈恓惶自古然。"
        ],
        "notes": "",
        "id": "101a182a5922efb487b51bac0bac9105"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "还萧几道诗卷",
        "preface": "",
        "paragraphs": [
            "武夷山骨插青冥，秀气中蟠产俊英。",
            "髙似君平于市隐，穷如东野以诗鸣。",
            "骅骝老骋青云足，绿绮纯含太古声。",
            "顾我自忧衰病久，为君双眼暂时明。"
        ],
        "notes": "",
        "id": "1c8f327a2af404630a9f3f94e74453a7"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "再次元韵答几道",
        "preface": "",
        "paragraphs": [
            "尘嚣摆落到鸿冥，始见当时遁世英。",
            "丛棘敢思丹鳯至，寸筳惭叩巨钟鸣。",
            "须知奔竞浮荣路，未若喧传不朽声。",
            "此道固为流俗笑，苟非夫子欲谁明。"
        ],
        "notes": "",
        "id": "3c130704616fe01b4799c7b5e833743f"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "谢几道见示佳什因次元韵二首  其一",
        "preface": "",
        "paragraphs": [
            "曾酬唱和向家溪，嫫母终惭敌艶妻。",
            "岂意误将三献玉，翻来轻博一丸泥。",
            "利能绝地同庄剑，巧可凌云上鲁梯。",
            "巾衍珍藏虽已固，祗愁飞去化为霓。"
        ],
        "notes": "",
        "id": "95b259dc76649125e4c0b01de2809ab2"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "谢几道见示佳什因次元韵二首  其二",
        "preface": "",
        "paragraphs": [
            "篇篇光绝夺春华，中有纯音正不邪。",
            "跛鼈久惭追骏足，降旗今巳怯崇牙。",
            "清新格调空吟讽，猥冗言辞自咄嗟。",
            "为我指迷终有得，曲蓬从此长丛麻。"
        ],
        "notes": "",
        "id": "857ceac7afb4fb87e072d55ca130b9e5"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "偶占",
        "preface": "",
        "paragraphs": [
            "卒卒往来舟，翻翻逐利谋。",
            "中流谁自溺，方去不回头。"
        ],
        "notes": "",
        "id": "c101cbeb24550a4c1c01c37edbe56246"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "思归",
        "preface": "",
        "paragraphs": [
            "平生孤愤自潸然，不作春蠺但食眠。",
            "干禄有心羞枉道，无田虚日望丰年。",
            "每将浩叹期黄卷，已许多忧竞白颠。",
            "旧笑古人轻独往，近来还自忆林泉。"
        ],
        "notes": "",
        "id": "d86c81a1d0004827085eba0b8cec437f"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "秋日感愤二首  其一",
        "preface": "",
        "paragraphs": [
            "击剑髙歌四顾遐，男儿何事系如瓜。",
            "蛟龙不是池中物，燕雀乌知陇上嗟。",
            "命有傥来犹未耳，天徒生我使穷耶。",
            "谢安未是才难者，底事苍生却盛夸。"
        ],
        "notes": "",
        "id": "ee4727deeb2bbe1ff9b33ac51d3c060c"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "秋日感愤二首  其二",
        "preface": "",
        "paragraphs": [
            "坐睨归鸿起自嗟，西风吹落泪痕斜。",
            "聚书老懒堆尘楮，秋剑寒酸蛰鐡蛇。",
            "自是卧龙犹戢角，浪嗟穴虎向生牙。",
            "从来思掷班佣笔，况是西山旧有家。"
        ],
        "notes": "",
        "id": "91d330b3654ef9eb633c86e9bac7ead3"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "袭袭",
        "preface": "",
        "paragraphs": [
            "袭袭前修与后生，要言髙爵是身荣。",
            "却将猎较诬师圣，不见三年学有成。"
        ],
        "notes": "",
        "id": "a1d74b5ba978ea05e2d195f579f8e9ef"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "病中",
        "preface": "",
        "paragraphs": [
            "十日身无一日宁，病源知向百忧生。",
            "寒侵骐骥应方瘦，蠧满楩楠岂易荣。",
            "小阁昼闲书帙乱，画堂风静药罗声。",
            "北山扶杖终归去，寄语嵒猿莫晓惊。"
        ],
        "notes": "",
        "id": "11da588c9967ddd9907c217aaf7f44d2"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "寄介甫",
        "preface": "",
        "paragraphs": [
            "已推事业皆归命，空有文章自满家。",
            "借使牛羊虽有责，岂于鳯鸟独无嗟。",
            "人留孟子皆非道，客议扬雄正自哗。",
            "贤哲相望每千古，得逢犹说与时差。"
        ],
        "notes": "",
        "id": "5b5c2eab0f5fa6141fc86b070bf6baa1"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "上杭帅吕舍人",
        "preface": "",
        "paragraphs": [
            "玉海澄中粹，金山拔外佳。",
            "无前谁与敌，独进不容偕。",
            "列象明星璧，遗思结馆娃。",
            "一麾迎日下，四海望霖乖。",
            "今见询佥允，从来注意谐。",
            "推沟常己任，济域定民皆。",
            "富裕吴中俗，优游治外怀。",
            "樽环常满客，醉拥坐添钗。",
            "贱子儒名业，平生客旁淮。",
            "尘埃方困顿，时命两沉埋。",
            "居拙思营窟，炊穷欲析骸。",
            "毛生祢衡刺，麻繋吕匡鞋。",
            "海远狂图酌，天髙妄欲阶。",
            "请虽非义得，来实为贫嗟。",
            "况是常瞻目，将希未施崖。",
            "虽然愚者虑，庶享恶人斋。",
            "肉骨非难力，铭心谢莫涯。",
            "定须为进互，庶或未愚柴。"
        ],
        "notes": "",
        "id": "3b33a611afff772856f007a658d8a18e"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "上邵宝文",
        "preface": "",
        "paragraphs": [
            "出处身之道，穷通命所关。",
            "孔犹闻宋逐，轲亦退梁还。",
            "兹道方中否，流风有后艰。",
            "客来方病宪，人戚不堪颜。",
            "士有髙山仰，身尝逸驾攀。",
            "径心思古到，独手欲今扳。",
            "憔悴穷年学，乖疏五两纶。",
            "鱼盐闻古隐，畎亩识今闲。",
            "蹈海时何谓，无田力亦孱。",
            "清醒甘泽畔，富贵奈墦间。",
            "进壮羝羊触，行屯乘马班。",
            "食贫欣道在，愠见笑儿顽。",
            "时已输雌雉，心犹耻瘠环。",
            "偶逢邦有道，喜睠涕无潸。",
            "观水求窥海，知天愿适山。",
            "虽归滕国圣，尚贱许行蛮。",
            "进効无横草，希仁等弃官。",
            "圣门犹进惑，惠政况先鳏。",
            "自道非能赋，几希不敢删。",
            "误知何以报，忠信赤心殷。"
        ],
        "notes": "",
        "id": "3e9203c27a4e8953dd1f5cf7e0ab506c"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "赠致政郭大丞",
        "preface": "",
        "paragraphs": [
            "冠盖冲冲语退居，几人年少褫银鱼。",
            "风波脱去都无累，日月闲来静有余。",
            "一斗独倾花下酒，五车时晒腹中书。",
            "论诗深愧非商也，敢向邱门望起予。"
        ],
        "notes": "",
        "id": "cb93c6810cd2be839765de32a4b8589f"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "闲居奉寄几道",
        "preface": "",
        "paragraphs": [
            "门前一径长寒莎，耳冷不闻车马过。",
            "疏竹有风堪待月，空庭无雀可张罗。",
            "道心自觉闲中得，懒性还从病后多。",
            "回首西城望诗老，此心此性复如何。"
        ],
        "notes": "",
        "id": "d85b44ae752c5d46071976e2e3dac524"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "慵",
        "preface": "",
        "paragraphs": [
            "衣冠慵整鬂慵梳，万事从来静有余。",
            "却笑嵇康慵未得，区区犹作绝交书。"
        ],
        "notes": "",
        "id": "fe82c5c3954627826110af6420ce2e2d"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "金山寺",
        "preface": "",
        "paragraphs": [
            "万顷清江浸碧山，乾坤都向此中寛。",
            "楼台影落鱼龙骇，钟磬声来水石寒。",
            "日暮海门飞白鸟，潮回瓜步见黄滩。",
            "当时户外风波恶，祗得髙僧静处看。"
        ],
        "notes": "",
        "id": "59aabd19dfbbe8e68a45f42075e7cc48"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "登甘露寺阁",
        "preface": "",
        "paragraphs": [
            "忽忽劳生岁月催，时偷髙迹出浮埃。",
            "风沾草树红朝动，春入川源绿夜回。",
            "欲出壮怀临八极，可无樽酒到髙台。",
            "江山不与人相语，似待忘言野客来。"
        ],
        "notes": "",
        "id": "b9f20dcae11073045d64e1c46b82baa5"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "读西汉",
        "preface": "",
        "paragraphs": [
            "汉得孤秦万弊时，当年丞相要无为。",
            "洛阳年少空流涕，谁谓书生果有知。"
        ],
        "notes": "",
        "id": "fa7450a2a0f6e91c24267161eeb0658a"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "读东汉",
        "preface": "",
        "paragraphs": [
            "汉鼎重炎逆血熬，当时天子亦勤劳。",
            "不能乘作唐虞计，未会严陵所谓髙。"
        ],
        "notes": "",
        "id": "a3c0084e725e5f902cfbd8f1610f9be8"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "读商君传",
        "preface": "",
        "paragraphs": [
            "利害从来识所存，固难轻重与人论。",
            "赵良不自身为客，刚欲都君使灌园。"
        ],
        "notes": "",
        "id": "ea1c0222650969a5052b6baa5f0381f1"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "书孔融传",
        "preface": "",
        "paragraphs": [
            "戏拨虎须求不啮，何如缩手袖中归。",
            "虚云坐上客常满，许下惟闻哭习脂。"
        ],
        "notes": "",
        "id": "8de8ecbd8f4d95fedb078af4a03ff137"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "武侯",
        "preface": "",
        "paragraphs": [
            "三顾虽然志意深，出非由道此何心。",
            "平时胸腹能多少，且与群儿梁父吟。"
        ],
        "notes": "",
        "id": "bbc8474b7f8e166edd57a8bb6d1e2df0"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "叔孙通",
        "preface": "",
        "paragraphs": [
            "弟子从来学未纯，异时得失亦频频。",
            "一官所买知多少，便议先生作圣人。"
        ],
        "notes": "",
        "id": "90daec34c42854ce4dd777dffc39fd7e"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "韩吏部",
        "preface": "",
        "paragraphs": [
            "宣尼夹谷叱强齐，吏部深州破贼围。",
            "始信真儒能见用，可为邦国大皇威。"
        ],
        "notes": "",
        "id": "0c3478d5e696eb2e9c708bf1efd6d81b"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "读老杜诗集",
        "preface": "",
        "paragraphs": [
            "气吞风雅妙无伦，碌碌当年不见珍。",
            "自是古贤因发愤，非关诗道可穷人。",
            "镌镵物象三千首，照耀乾坤四百春。",
            "寂寞有名身后事，惟余孤塜耒江滨。"
        ],
        "notes": "",
        "id": "c790bfff6f4cccbbe2aa7cac243c61ac"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "读白乐天集",
        "preface": "",
        "paragraphs": [
            "北邙山下一孤坟，流落三千绮丽文。",
            "后世声名髙白日，当年荣利等浮云。",
            "屏除忧愤归禅寂，消遣光阴在酒醺。",
            "若使篇章深李杜，竹符还不到君分。"
        ],
        "notes": "",
        "id": "39b4085e6d88a658c74899f0f5283524"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "过伍子胥庙",
        "preface": "",
        "paragraphs": [
            "西风骚客倦游吴，吊古心怀此暂舒。",
            "鬼箓久应除佞嚭，民思今果庙神胥。",
            "虽然邪正皆归死，奈有忠谗各异书。",
            "回首旧江江水在，怒涛犹是不平初。"
        ],
        "notes": "",
        "id": "6382f8d60c43b48322d01c3c40250119"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "泰伯庙",
        "preface": "",
        "paragraphs": [
            "古庙鬰崔嵬，朱门傃道开。",
            "今人不为让，间或乞灵来。"
        ],
        "notes": "",
        "id": "9dde4d9018ed7486031d5069360e7c5d"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "和人古剑",
        "preface": "",
        "paragraphs": [
            "安知岁月几经今，传记汗漫不可寻。",
            "得自废墟埋万古，失曾飞将购千金。",
            "客思秋水龙泉冷，士叹中原虎穴深。",
            "好与壮夫同隐约，鐡房寒澁壁尘侵。"
        ],
        "notes": "",
        "id": "38c0d22890d789963887862e65b13e1b"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "琴二首  其一",
        "preface": "",
        "paragraphs": [
            "古风寥落欲何寻，常记南风素意深。",
            "闻说五弦弦不断，欲于何处借人琴。"
        ],
        "notes": "",
        "id": "4de37d28540172e02ff7391fb84fdac0"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "琴二首  其二",
        "preface": "",
        "paragraphs": [
            "不独区区操缦间，要期追逐古风还。",
            "吾民有愠何当解，学得南风不敢弹。"
        ],
        "notes": "",
        "id": "fa3b576046facc6b267e5965f4780225"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "谢张和仲惠宝云茶",
        "preface": "",
        "paragraphs": [
            "故人有意真怜我，灵荈封题寄荜门。",
            "与疗文园消渇病，还招楚客独醒魂。",
            "烹来似带吴云脚，摘处应无糓雨痕。",
            "果肯同尝竹林下，寒泉应有惠山存。"
        ],
        "notes": "",
        "id": "7caf1873a19270b36b6f8e78028a9c1f"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "和人孤雁",
        "preface": "",
        "paragraphs": [
            "朔碛云深忆旧行，心惊汉月忽骞翔。",
            "江南水濶无天地，漠北沙寒有雪霜。",
            "远目送飞沉暮霭，西风吹影过斜阳。",
            "衡南未到归何日，须信张罗近稻粱。"
        ],
        "notes": "",
        "id": "c80a15b6894457a95bc4b43728fe7e88"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "雁",
        "preface": "",
        "paragraphs": [
            "万里长为客，飞飞岂自由。",
            "情知稻粱急，莫近网罗求。",
            "关塞风髙夜，江湖水落秋。",
            "哀鸣徒自切，谁谓尔悲愁。"
        ],
        "notes": "",
        "id": "8a2fa5cf608eaf2a27e87443f15799ae"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "送雁",
        "preface": "",
        "paragraphs": [
            "来时群雁去相随，病眼看天远不知。",
            "为有客愁归未得，独凴斜日望多时。",
            "迟迟南国无春雪，细细东风满柳枝。",
            "蝴蝶黄莺有期约，好加归翥莫令迟。"
        ],
        "notes": "",
        "id": "fb69c7138783ca6cf3ddb52f90827a08"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "鸦鸣",
        "preface": "",
        "paragraphs": [
            "庭前佳树绿阴成，树抄飞鸦去就轻。",
            "自顾主人无败德，岂嫌尔口有凶声。",
            "平生直道常多祸，两耳清风一听鸣。",
            "輙莫为人轻自重，须知弹射易忘生。"
        ],
        "notes": "",
        "id": "d3dec54d6a31beaba02f822521448e3f"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "驯鹿",
        "preface": "",
        "paragraphs": [
            "日日野心新，笼栏外强驯。",
            "祗消指马相，便有逐原人。",
            "昔起歌宾兴，今无伏囿仁。",
            "豺狼好牙爪，应笑角如麟。"
        ],
        "notes": "",
        "id": "b75f8bdc3f53bb390bddca1c3535a5bb"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "和人放鱼",
        "preface": "",
        "paragraphs": [
            "春溪水暖绿蒲沉，两两游鳞跃紫金。",
            "必以直钩应不得，果知非命亦何心。",
            "舟吞远海鲸鲵老，饵满平湖网罟深。",
            "纵尔岂知吾有意，渭川人去事难寻。"
        ],
        "notes": "",
        "id": "6ecbf0def08fbc48d21e84ca87da97c6"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "和人促织",
        "preface": "",
        "paragraphs": [
            "秋虫何尔亦怱怱，何处人心与尔同。",
            "梦枕几年悬客泪，晓窗残月破西风。",
            "人思绝漠冰霜早，妇叹穷阎杼柚空。",
            "更有孤砧共岑寂，平明华髪满青铜。"
        ],
        "notes": "",
        "id": "b35f30ec0bc44fbc4b0a7e768c92633e"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "闻促织",
        "preface": "",
        "paragraphs": [
            "衰草风来响不知，破窗灯灭月藏辉。",
            "白头老妇无机织，卧听邻儿懒捣衣。"
        ],
        "notes": "",
        "id": "d7cc3e909c5d0069ded728080c89962b"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "苦热",
        "preface": "",
        "paragraphs": [
            "土燥木根焦，禽穷自拔毛。",
            "龙遗赤日走，天避火云髙。",
            "虎惧千山炽，鲸忧四海熬。",
            "风微不饱腹，蝉亦为身号。"
        ],
        "notes": "",
        "id": "bcfc491f599959f49a2d764658eec2cf"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "和束蒙初九日不见菊登髙",
        "preface": "",
        "paragraphs": [
            "从来秋菊不曾栽，敢向西风怨不开。",
            "我自伤秋有髙兴，非关特为菊花来。"
        ],
        "notes": "",
        "id": "562f1c99869a691a0c539ab50c546e85"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "帘",
        "preface": "",
        "paragraphs": [
            "髙明庭宇好崇基，枉把疏帘窣地垂。",
            "必欲满堂阴有乐，谁能暗室自无欺。",
            "卷舒未必风无意，间隙须防燕解窥。",
            "莫道人终可遮障，可终遮障亦何为。"
        ],
        "notes": "",
        "id": "2ab2a3c004fe62495305ee4c3f33768d"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "诋燕",
        "preface": "",
        "paragraphs": [
            "金屋人娇奈燕何，暮帘好卷放来过。",
            "今年已见燕无数，何况明年燕更多。"
        ],
        "notes": "",
        "id": "5bec9061e7fb25efd96c7327ae32fb56"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "燕答",
        "preface": "",
        "paragraphs": [
            "春日楼台暖气低，东风无主自东西。",
            "寻常帘幙有多少，何处画梁无燕泥。"
        ],
        "notes": "",
        "id": "098c044e44612714cbed42cc806de214"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "观饮",
        "preface": "",
        "paragraphs": [
            "不饮虽然合众难，何妨众客自盘桓。",
            "已看手足互颠倒，更听人人自谓欢。"
        ],
        "notes": "",
        "id": "13c8b55ba91b3726b1af887145bd62a2"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "答耿奎",
        "preface": "",
        "paragraphs": [
            "浮生飘泊委蓬蒿，洴澼无封敢叹劳。",
            "心学古人方有愧，身从衰俗忽为髙。",
            "苟惭枉道干箪食，肯谓非时爱一毛。",
            "末学从兹益知守，善人不鄙与华褒。"
        ],
        "notes": "",
        "id": "1434ec62e04b15e3d2a2510ff369d3f8"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "江上",
        "preface": "",
        "paragraphs": [
            "浩渺烟波不可名，我来闲自濯尘缨。",
            "久思沧海收身去，安得长舟破浪行。",
            "天濶水云连黯淡，日间鸥鹭自飞鸣。",
            "屈平死后渔人尽，后世凭谁论浊清。"
        ],
        "notes": "",
        "id": "0f8afb0891fb737a6edf9a9da655b57b"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "洗竹",
        "preface": "",
        "paragraphs": [
            "去年春笋密相扶，洗去心图翠色疏。",
            "髙节欲令人尽见，枉枝何惜手亲除。",
            "临川常可持为钓，待凤犹能饱有余。",
            "须看月明风劲夜，寒声薄影满茅居。"
        ],
        "notes": "",
        "id": "2a782532adaa9e7f671d325413b003a4"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "春梦",
        "preface": "",
        "paragraphs": [
            "湘水茫茫春意关，岑郎一睡片时间。",
            "谁知行尽江南路，枕上离家枕上还。"
        ],
        "notes": "",
        "id": "b0d4bc6d70617db7a1927b605b30a4d0"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "秋日偶成呈杜子长显之兼简仲美刘丈",
        "preface": "",
        "paragraphs": [
            "丈夫不合自穷愁，藜藿先须天下忧。",
            "君不唐虞皆我罪，民推沟壑更谁尤。",
            "须将兼济为吾事，若只诚身亦我羞。",
            "满纸古人皆有道，如其所学愿轲邱。"
        ],
        "notes": "",
        "id": "53aa60b6d21672792e8cb5ae4f00ba27"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "岁暮言怀呈诸友",
        "preface": "",
        "paragraphs": [
            "万事无成只一吁，穷年况复叹穷途。",
            "功名未立头先白，贫病相仍气尚粗。",
            "富贵早知皆有命，穷通料是不由吾。",
            "会须开口随时笑，一曲长歌醉倒壶。"
        ],
        "notes": "",
        "id": "9700904d9d36059a4b83e754cb72e908"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "日益无聊赖偶成呈子长",
        "preface": "",
        "paragraphs": [
            "一夕西风叶下柯，覊人憔悴发沉疴。",
            "穷来无子知难得，命薄于人可奈何。",
            "困卧牛衣空有泪，剧弹鐡剑不成歌。",
            "陶家壁冷尘埃满，何日云雷起鐡梭。"
        ],
        "notes": "",
        "id": "fe75b467c82ba07944adb0a295470e30"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "醉后",
        "preface": "",
        "paragraphs": [
            "醉里分明别是天，最宜沉溺过流年。",
            "平时政要全稽古，盛世朝廷不乏贤。",
            "但得有生皆自遂，不妨吾属亦陶然。",
            "沉湘死屈如何者，却把醒名欲自专。"
        ],
        "notes": "",
        "id": "485ea3e814f282d40ce0501cfd16dc1b"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "梅花",
        "preface": "",
        "paragraphs": [
            "晓枝开早未多稠，屡齅清香不忍收。",
            "万木已知春尽到，百花常负后来羞。",
            "东风也合相和暖，腊雪无端欲滞留。",
            "满眼萧疏正堪惜，莫将横笛起人愁。"
        ],
        "notes": "",
        "id": "112d91ed9f695d35f8166e229c704eff"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "木瓜花",
        "preface": "",
        "paragraphs": [
            "簇簇红葩间绿荄，阳和闲暇不须催。",
            "天教尔艶呈奇绝，不与夭桃次第开。"
        ],
        "notes": "",
        "id": "45a819b30d76f93f818ba3f00c985224"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "蔬兰",
        "preface": "",
        "paragraphs": [
            "晓折寒蔬野圃间，荒林深处有芳兰。",
            "世无贤士纫为佩，犹有幽人日取餐。"
        ],
        "notes": "",
        "id": "37f9eadb18a66f605487d849da2488c3"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "九曲池悼古",
        "preface": "",
        "paragraphs": [
            "刳地决洪波，深流隐木鹅。",
            "樯髙帆系锦，堤暖柳藏河。",
            "泰甚心方兆，颠危念则那。",
            "去都如脱屣，东下若瘳疴。",
            "殿脚千论女，宫眉斛计螺。",
            "迷楼插空远，水调掲声和。",
            "忠切闻无路，愚谀面自阿。",
            "君颜未回笑，贼首已称戈。",
            "运去天移鼎，人迁地见禾。",
            "当年遗废沼，及此尚名歌。",
            "古往悲奚寄，今传迹未讹。",
            "水寒波刺甲，土老岸髯莎。",
            "落照留归鸟，西风困旧荷。",
            "暮林迷远屿，夕霭暝前波。",
            "亡国谁堪问，覊人恨自多。",
            "凭栏不成去，归意为蹉跎。"
        ],
        "notes": "",
        "id": "22da33dabb81e014f37e065b830d568b"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "寄宿倅陆经子履",
        "preface": "",
        "paragraphs": [
            "勋业悠悠未可贪，直须随处酌醺酣。",
            "君知仕路三无愠，我与人情七不堪。",
            "闻借朱衣为别乘，想回青眼忆髙谈。",
            "东风尚有西行约，甬水桥边定解骖。"
        ],
        "notes": "",
        "id": "d9ff650c208ec8d7e0d9f66e8ff42762"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "太湖",
        "preface": "",
        "paragraphs": [
            "西南无尽望，吞恐罄吴郊。",
            "海近私凭蓄，天低不敢包。",
            "蛟龙宜自宅，螾蛭莫令巢。",
            "远浦才分点，归樯略认梢。",
            "水乘潮更濶，地过底宜坳。",
            "鸟绝烟维断，风凌浪脊交。",
            "大桥横作书，别岸缺成爻。",
            "吟恐诗无气，图忧笔费抄。",
            "归输范蠡得，官许季鹰抛。",
            "去忆心应系，归夸口定劳。",
            "穷何须蹈海，来好卜编茅。",
            "著户生同隐，居民钓自庖。",
            "沧浪未容濯，鱼枻夜停敲。"
        ],
        "notes": "",
        "id": "c7125e52b53f5836b2dbec439a18daea"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "答刘仲美",
        "preface": "",
        "paragraphs": [
            "莽莽晴川水，寥寥病客舟。",
            "来随风浩荡，去逐雨淹留。",
            "生计梁边燕，归心海上鸥。",
            "多惭故人句，欹卧一长讴。"
        ],
        "notes": "",
        "id": "1b101856d413f48ff87c326b29d86931"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "平山堂寄欧阳公",
        "preface": "",
        "paragraphs": [
            "废苑繁华未可寻，孤城西北路嵚崟。",
            "檐边月过峰峦顶，柱下云回草树阴。",
            "宾客日随千骑乐，管弦风入万家深。",
            "知公白玉堂中梦，未负当时壮观心。"
        ],
        "notes": "",
        "id": "42d1aaa9290509147e1d037c6249e8fa"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "岁暮呈王介甫平甫",
        "preface": "",
        "paragraphs": [
            "岁暮远为客，一身归计深。",
            "尘沙日翳翳，雨雪夜阴阴。",
            "喜色开南信，悲怀动北琴。",
            "感时须寂寞，何独少陵心。"
        ],
        "notes": "",
        "id": "27a27a1b522a574f83e69302a1584ee2"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "尘土呈介甫",
        "preface": "",
        "paragraphs": [
            "尘土纷纷起处微，祗随风力乱嘘吹。",
            "髙张白雾横宫阙，低引轻云暗路岐。",
            "客坐昏蒙归耳目，人行斑白上须眉。",
            "谁知霶霈天飞雨，洗涤轻浮会有时。"
        ],
        "notes": "",
        "id": "bf601ef78392cdf7f36e47dba32aa46d"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "溪上",
        "preface": "",
        "paragraphs": [
            "溪上清涟树老苍，行穿溪树踏青阳。",
            "溪深树密无人处，祗有幽花度水香。"
        ],
        "notes": "",
        "id": "0f34700667ead4a0de4f16c195ee8e2c"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "金山",
        "preface": "",
        "paragraphs": [
            "马蹄行尽九州闲，无处欢娱得破颜。",
            "只有此中宜旷望，谁令天作海门山。"
        ],
        "notes": "",
        "id": "1e077d4e56472358ac7d5e32634ca178"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "朝云",
        "preface": "",
        "paragraphs": [
            "朝云飞飞来无穷，暮云漠漠昏相蒙。",
            "闲来既自不成雨，拂去安用遮长空。",
            "拟鞭屏翳问白日，更谪星伯诛长风。",
            "尽令万物被光景，夜看北斗朝天中。"
        ],
        "notes": "",
        "id": "a27cde5ca062249476e7b1ec7a6a761e"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "登城",
        "preface": "",
        "paragraphs": [
            "病来万事懒自宜，髙城有楼闲登跻。",
            "来期清风脱日热，坐厌远日看天低。",
            "闲郊草树漫蒙昧，落日燕雀争依栖。",
            "临风一叹人不会，直气飞去添虹霓。"
        ],
        "notes": "",
        "id": "c7e5fabbe247ac6fb4a6640a6571da5c"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "招束伯仁杜子长夜话",
        "preface": "",
        "paragraphs": [
            "久阴忽晴已可赏，况复夜气驱蚊藏。",
            "清风逆回六月热，急雨借得三秋凉。",
            "非惟归云人目快，更有白月天心当。",
            "从来万古有未尽，待子一夕心胸张。"
        ],
        "notes": "",
        "id": "4dc74bdc6830e1ea3c63b9825f4b66b8"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "临别瓜州",
        "preface": "",
        "paragraphs": [
            "十年来往常依依，此日复去来何时。",
            "青山有意退弗忍，白髪不逢归未迟。",
            "乾坤不尽万里望，草木无限西风悲。",
            "尘缨欲濯恶独洁，沧浪流去清无涯。"
        ],
        "notes": "",
        "id": "a96ab85a949857200c5b9f0bbae3d737"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "春意",
        "preface": "",
        "paragraphs": [
            "春空漠漠多愁容，春意冉冉随归鸿。",
            "寒云飞髙不肯雨，白日翳暗何时风。",
            "闲花野草各意态，浓烟弱柳相昏蒙。",
            "北窗厌睡不知夜，起见海月如秋空。"
        ],
        "notes": "",
        "id": "900e84634a79cd78d2c7dca373759fa4"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "酒船",
        "preface": "",
        "paragraphs": [
            "刳木以为舟，盖取诸涣象。",
            "有能为其模，黄金役良匠。",
            "虚中无樯楫，所载惟佳酿。",
            "绣段围华堂，妖姬发清唱。",
            "坐乘欢来时，落日翻红浪。",
            "试问醉乡游，何如江海上。"
        ],
        "notes": "",
        "id": "6c2fa4813922740641020c02e9fefa46"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "别表弟司秀才",
        "preface": "",
        "paragraphs": [
            "吾学老无长，吾日亦自爱。",
            "念当相舍去，反复互嗟慨。",
            "谋道苟能同，千里如坐会。",
            "又何重子行，吾意自有在。"
        ],
        "notes": "",
        "id": "7781ea3d2d3d0ed8b766499b8273b73c"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "别黄端微",
        "preface": "",
        "paragraphs": [
            "沧江无纤鳞，太岳无低岑。",
            "凤凰遗其卵，意欲留清音。",
            "昂昂卧虎儿，已有吞牛心。",
            "吴山山虽高，满路红棘林。",
            "不如早西来，草堂松竹深。"
        ],
        "notes": "",
        "id": "2c9662749a5eb8cb4d56ddc467ec8c45"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "长江万顷明如镜",
        "preface": "",
        "paragraphs": [
            "长江万顷明如镜，江面无风江水静。",
            "白日当空照江底，蛟穴龙居难隐映。",
            "乱山影落碧波寒，渔翁醉卧愁不醒。",
            "迟暮东南见海门，海门目断烟云暝。",
            "几度狂涛日月低，舟师鼓枻歌相庆。",
            "长江虽长缯网多，纤鳞何处逃生命。"
        ],
        "notes": "",
        "id": "fa04214faee4a00d2b42f87e30ba07b1"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "题步君叙园亭",
        "preface": "",
        "paragraphs": [
            "我爱练湖春柳好，四十里围青玉城。",
            "平流中澄绿镜匣，远山旁卧翠虎横。",
            "黄林主人乐此地，瞰压湖面开以亭。",
            "常将醉目望野色，数曲老画谁家屏。",
            "山禽水鸟尽相识，飞入栏壁驯不惊。",
            "有时落照到波上，一眼万叠金鳞明。",
            "伊余与世既龃龊，奈此有地来归耕。",
            "回头把眼看市道，愁向尘埃著脚行。"
        ],
        "notes": "",
        "id": "52aee6f17d47bf477bb81bd70ac492d4"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "楼上曲",
        "preface": "",
        "paragraphs": [
            "逆口不唱当时歌，当时笑声与曲和。",
            "忍目不视当时字，当时字写当时意。",
            "当时意断字空存，纵有前歌不忍闻。",
            "楼凭西北栏干暖，病眼看天泪瘴昏。",
            "望望行云迷笑电，晓梦依稀有时见。",
            "双眉聚绿眼揉红，犹似临归别时面。",
            "秋夜迟迟夜灯短，翠被孤眠不成暖。",
            "旧时笑月不长圆，如今愁看月空满。",
            "武陵几欲寻归路，桃花迷人不知步。",
            "霜余芳草不成青，暮鸿飞入斜阳去。"
        ],
        "notes": "",
        "id": "41c537fe9f88cd4b4765f3dd69c2b376"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "忆江阴呈介甫",
        "preface": "",
        "paragraphs": [
            "江上城隍古镜中，城边山色翠屏风。",
            "鱼虾接海随时足，稻米连湖逐岁丰。",
            "泰伯人民堪教育，春申沟港可疏通。",
            "朱轮天使从君欲，异日能忘笑语同。"
        ],
        "notes": "",
        "id": "d0c72e5be2c9b6db766e1a250aa3af32"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "平山堂",
        "preface": "",
        "paragraphs": [
            "豁豁虚堂巧架成，地平相与远山平。",
            "横岩积翠檐边出，度陇浮苍瓦上生。",
            "春入壶觞分蜀井，风回谈笑落芜城。",
            "谢公已去人怀想，向此还留召伯名。"
        ],
        "notes": "",
        "id": "0a73d0dc75f96336863dc1b428c57aec"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "吴学士席上作",
        "preface": "",
        "paragraphs": [
            "尘沙欺客日冥冥，喜对贤豪耳目清。",
            "烂熳共夸文字饮，欢娱谁忆管弦声。",
            "风牵翠幕灯相照，月挂朱帘酒屡倾。",
            "后夜想当繁剧处，梦魂还绕北池行。"
        ],
        "notes": "",
        "id": "94e0ac0d7fe9d5a386fa56e9230b408b"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "羁旅呈介甫",
        "preface": "",
        "paragraphs": [
            "羁旅迫岁晚，班毛混满簪。",
            "游无輠下马，坐乏囊中金。",
            "尘涨风声浊，天昏雪气深。",
            "幸闻清论数，竟日解悲吟。"
        ],
        "notes": "",
        "id": "6f03ade80f8d7a1e784016ec2e09500c"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "送介甫行畿县",
        "preface": "",
        "paragraphs": [
            "厩牧三年厌苦频，况令持斧似行春。",
            "民氓堕窳怀宽政，吏士因循倚近亲。",
            "被水田畴思贷种，经冬鳏寡待周贫。",
            "想今愈有江湖兴，亦欲同君一钓纶。"
        ],
        "notes": "",
        "id": "70081be69e92e49a56b1499ea82eae9e"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "次韵介甫怀舒州山水见示之什",
        "preface": "",
        "paragraphs": [
            "皖上相逢昔少留，登楼隐几听鸣鸠。",
            "山峰行处今何在，溪水流乘此有不。",
            "就食四方甘不系，为生一世信长浮。",
            "共知局促京沙里，回首当时始觉差。"
        ],
        "notes": "",
        "id": "dd746961bfa64871a9b8a4baf75fd793"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "因忆灊楼读书之乐呈介甫",
        "preface": "",
        "paragraphs": [
            "忆昨灊楼幸久留，乾坤谈罢论雎鸠。",
            "它时已恨相从少，此日能忘共学不。",
            "南去溪山随梦断，北来身世若云浮。",
            "行藏愿与君同道，祇恐蹉跎我独羞。"
        ],
        "notes": "",
        "id": "e00d01de285f9da2b50639d3e7468eea"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "次韵介甫集禧池上咏鹅",
        "preface": "",
        "paragraphs": [
            "池上溶溶浮暖日，野鹅无数自相于。",
            "谋生迹与风波密，择地心将网弋疏。",
            "毛羽鲜明疑振鹭，声鸣和好似关雎。",
            "应怜豢养轻身者，只直羲之数纸书。"
        ],
        "notes": "",
        "id": "5b10d2e174c55a4914232c310dda07cd"
    },
    {
        "author": "王令",
        "dynasty": "宋",
        "type": "诗",
        "rhythmic": "",
        "title": "存目",
        "preface": "",
        "paragraphs": [
            "诗题：有约首句：黄梅时节家家雨。"
        ],
        "notes": "",
        "id": "ccd6bdbfc30bf6e88ae141693020cf21"
    }
]