[
    {
        "author": "万楚",
        "dynasty": "唐",
        "type": "诗",
        "rhythmic": "",
        "title": "杂曲歌辞 茱萸女",
        "preface": "",
        "paragraphs": [
            "山阴柳家女，九日采茱萸。",
            "复得东邻伴，双为陌上姝。",
            "插花向高髻，结子置长裾。",
            "作性恒迟缓，非关诧丈夫。",
            "平明折林树，日入反城隅。",
            "侠客邀罗袖，行人挑短书。",
            "蛾眉自有主，年少莫踟蹰。"
        ],
        "notes": "",
        "id": "520eddb515feb024cc34a5fba346e5d2"
    },
    {
        "author": "万楚",
        "dynasty": "唐",
        "type": "诗",
        "rhythmic": "",
        "title": "小山歌",
        "preface": "",
        "paragraphs": [
            "人说淮南有小山，淮王昔日此登仙。",
            "城中鸡犬皆飞去，山上坛场今宛然。",
            "世人贵身不贵寿，共笑华阳洞天口。",
            "不知金石变长年，谩在人间恋携手。",
            "君能举帆至淮南，家住盱眙余先谙。",
            "桐柏乱流平入海，茱萸一曲沸成潭。",
            "忆记来时魂悄悄，想见仙山众峰小。",
            "今日长歌思不堪，君行为报三青鸟。"
        ],
        "notes": "",
        "id": "d456785fa5043bc8575becfc169df901"
    },
    {
        "author": "万楚",
        "dynasty": "唐",
        "type": "诗",
        "rhythmic": "",
        "title": "题江潮庄壁",
        "preface": "",
        "paragraphs": [
            "田家喜秋熟，岁[晏]林叶稀。",
            "禾黍积场圃，𣙁梨垂户扉。",
            "野闲犬时吠，日暮牛自归。",
            "时复落花酒，茅斋堪解衣。"
        ],
        "notes": "",
        "id": "741e6f447907e660b1625246793520a5"
    },
    {
        "author": "万楚",
        "dynasty": "唐",
        "type": "诗",
        "rhythmic": "",
        "title": "咏帘",
        "preface": "",
        "paragraphs": [
            "玳瑁昔称华，玲珑薄绛纱。",
            "钩衔门势曲，节乱水纹斜。",
            "日弄长飞鸟，风摇不卷花。",
            "自当分内外，非是为骄奢。"
        ],
        "notes": "",
        "id": "ed17b58f845638e7a4eba7b11cf50c36"
    },
    {
        "author": "万楚",
        "dynasty": "唐",
        "type": "诗",
        "rhythmic": "",
        "title": "茱萸女",
        "preface": "",
        "paragraphs": [
            "山阴柳家女，九日采茱萸。",
            "复得东邻伴，双为陌上姝。",
            "插枝著高髻，结子置长裾。",
            "作性常迟缓，非关诧丈夫。",
            "平明折林樾，日入返城隅。",
            "侠客要罗袖，行人挑短书。",
            "蛾眉自有主，年少莫踟蹰。"
        ],
        "notes": "",
        "id": "520eddb515feb024cc34a5fba346e5d2"
    },
    {
        "author": "万楚",
        "dynasty": "唐",
        "type": "诗",
        "rhythmic": "",
        "title": "五日观妓",
        "preface": "",
        "paragraphs": [
            "西施谩道浣春纱，碧玉今时鬬丽华。",
            "眉黛夺将萱草色，红裙妬杀石榴花。",
            "新歌一曲令人艳，醉舞双眸敛鬓斜。",
            "谁道五丝能续命，却令今日死君家。"
        ],
        "notes": "",
        "id": "076b9fae6847389695bf78c580e0d41e"
    },
    {
        "author": "万楚",
        "dynasty": "唐",
        "type": "诗",
        "rhythmic": "",
        "title": "骢马",
        "preface": "",
        "paragraphs": [
            "金络青骢白玉鞍，长鞭紫陌野游盘。",
            "朝驱东道尘恒灭，暮到河源日未阑。",
            "汗血每随边地苦，蹄伤不惮陇阴寒。",
            "君能一饮长城窟，为报天山行路难。"
        ],
        "notes": "",
        "id": "4e06761469639939ea3a9c95377f34c5"
    },
    {
        "author": "万楚",
        "dynasty": "唐",
        "type": "诗",
        "rhythmic": "",
        "title": "题情人药栏",
        "preface": "",
        "paragraphs": [
            "敛眉语芳草，何许太无情。",
            "正见离人别，春心相向生。"
        ],
        "notes": "",
        "id": "7aaebb6f8c1aab80555dbad51b32d2ab"
    },
    {
        "author": "万楚",
        "dynasty": "唐",
        "type": "诗",
        "rhythmic": "",
        "title": "河上逢落花",
        "preface": "",
        "paragraphs": [
            "河水浮落花，花流东不息。",
            "应见浣纱人，为道长相忆。"
        ],
        "notes": "",
        "id": "1c0373c867612b2df5bb8218ec8ee119"
    }
]