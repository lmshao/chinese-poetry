[
    {
        "author": "王埜",
        "dynasty": "宋",
        "type": "诗",
        "rhythmic": "",
        "title": "赏心亭",
        "preface": "",
        "paragraphs": [
            "物华尽入锦囊收，留与江山做话头。",
            "桃叶数声风力晚，芦花万顷月波秋。",
            "非寻鹤相当年画，谁记坡仙旧日游。",
            "回首兴亡多少事，渔舟独不挂闲愁。"
        ],
        "notes": "",
        "id": "df6e934f84aa2a2c770f38e881857461"
    },
    {
        "author": "王埜",
        "dynasty": "宋",
        "type": "诗",
        "rhythmic": "",
        "title": "翠微亭",
        "preface": "",
        "paragraphs": [
            "虚亭北眺大江临，江外晴岚出寸岑。",
            "景与齐山俱绝唱，量如沧海且频斟。",
            "地高宇宙双眸豁，人老风霜两鬓侵。",
            "感慨石城勋业旧，侃居夏口峤居深。"
        ],
        "notes": "",
        "id": "674a4bc6a450ceccce748c72314feebf"
    },
    {
        "author": "王埜",
        "dynasty": "宋",
        "type": "诗",
        "rhythmic": "",
        "title": "题凝神庵",
        "preface": "",
        "paragraphs": [
            "抛却林泉趣，卓庵临近村。",
            "两窗吞日月，一室养乾坤。",
            "菊露秋篱重，松风午枕喧。",
            "蒲团数胎息，不肯学傍门。"
        ],
        "notes": "",
        "id": "45cc728a4339daa08d1711ce2431764a"
    },
    {
        "author": "王埜",
        "dynasty": "宋",
        "type": "诗",
        "rhythmic": "",
        "title": "登灵鹫兴圣寺",
        "preface": "",
        "paragraphs": [
            "山从西域来，寺自东南有。",
            "林泉既奇秀，岩穴更深黝。",
            "世僧奋空弮，经始不已久。",
            "俄然幻杰阁，丹碧照林薮。",
            "相辉灵隠前，更胜天竺后。",
            "理公坐崖屋，千岁骨已朽。",
            "坡翁昔曾游，遗句今在否。",
            "洞猿不待呼，清昼时一吼。"
        ],
        "notes": "",
        "id": "8c125fb173ca1c2ea174f0254b8c1143"
    },
    {
        "author": "王埜",
        "dynasty": "宋",
        "type": "诗",
        "rhythmic": "",
        "title": "杨柳",
        "preface": "",
        "paragraphs": [
            "雨重垂杨绿未干，一渠流碧弄潺潺。",
            "暝鸦过尽东风恶，独倚衡门看远山。"
        ],
        "notes": "",
        "id": "4e1573ad009efe5a6529d0d8072b98b2"
    },
    {
        "author": "王埜",
        "dynasty": "宋",
        "type": "诗",
        "rhythmic": "",
        "title": "清明日游鹤林寺  其一",
        "preface": "",
        "paragraphs": [
            "蒿目黄尘扰扰间，出门偶到鹤林山。",
            "仙花僧竹俱陈迹，白日青天祇自闲。"
        ],
        "notes": "",
        "id": "7303d972b66b62696b149c9996ae058c"
    },
    {
        "author": "王埜",
        "dynasty": "宋",
        "type": "诗",
        "rhythmic": "",
        "title": "清明日游鹤林寺  其二",
        "preface": "",
        "paragraphs": [
            "竹院闲来春正迟，箨龙犹自有孙枝。",
            "野夫岂识寻芳意，为爱光风面面吹。"
        ],
        "notes": "",
        "id": "035f3f54cc35e5214db45a6f7a96c115"
    },
    {
        "author": "王埜",
        "dynasty": "宋",
        "type": "诗",
        "rhythmic": "",
        "title": "寄赵章泉",
        "preface": "",
        "paragraphs": [
            "冷笑申公老汉班，不成一事又空还。",
            "与其零雨难苏物，孰若为云只在山。",
            "庭草静涵春意足，野瓢休挂树阴闲。",
            "多应粪土看荣贵，留得清风宇宙间。"
        ],
        "notes": "",
        "id": "934c813d9e4b3568c45091bf604ff1ad"
    },
    {
        "author": "王埜",
        "dynasty": "宋",
        "type": "诗",
        "rhythmic": "",
        "title": "寿千亿",
        "preface": "",
        "paragraphs": [
            "三十六洞天下奇，三十六峰名武夷。",
            "武夷山中溪九曲，曲曲泻出清涟漪。",
            "溪南溪北山对立，拔地插天几千尺。",
            "或如丹砂丹，或如碧玉碧。",
            "东望开楼台，南顾俨城壁。",
            "廪庾积其西，车盖列其北。",
            "磊磊落落不可名，怪怪奇奇神所刻。",
            "草木不移寒暑心，岩峦长带烟霞色。",
            "太玄姥，武夷君，幔亭虹桥凌紫云。",
            "曾孙宴罢桑海变，长琴短鼓空纷纷。",
            "魏公子，张真人，嗜酒一谪八百春。",
            "功成白日生羽翼，巅崖灵蜕犹如新。",
            "我欲冥搜极幽远，櫂船朝去暮忘返。",
            "峰回嶂合忽复迷，安得飞梯宿云𪩘。",
            "鸾鹤去兮猿猱啼，恍空中兮闻金鸡。",
            "石啮足兮溅溅，风吹衣兮凄凄，洄洑萦折。",
            "谽谺崔嵬，石堂真馆豁然而中开。",
            "壑舟不坠栈不朽，至今药炉丹鼎髣髴千仞之层崖。",
            "目亦不能尽，心亦不能恻。",
            "桃源风景未复见，柯山日月难重得。",
            "鼓余枻兮潺湲，乘惊波兮下前滩。",
            "瞬息兮回首，失向来兮巑岏。",
            "呜呼，列仙高拱兮宅玄都，二圣继御兮恢炎图。",
            "措斯世于平乂，应皇家兮瑶符。",
            "臣守藩兮南国，臣倾心兮北极。",
            "山之高兮水之深，祝吾皇兮寿千亿。"
        ],
        "notes": "",
        "id": "ca5bc26e732b9a2239f3eaca4a1cfd68"
    },
    {
        "author": "王埜",
        "dynasty": "宋",
        "type": "诗",
        "rhythmic": "",
        "title": "上霄洞",
        "preface": "",
        "paragraphs": [
            "吾闻北山阳，岩壑宝相窍。",
            "何年开鸿蒙，随地通窔奥。",
            "朝真高难攀，冰壶深莫料。",
            "诡怪者双龙，崖室最苍峭。",
            "上霄虽晚出，烟霞寄孤峤。",
            "寻源陟空山，访仙款遗庙。",
            "始探颇褊窄，稍入亦窈窕。",
            "上穴由梯升，傍穿须火照。",
            "青厂既鬰鬰，白乳仍皭皭。",
            "旁通多曲折，幽眇转奇妙。",
            "穷探岂不欲，所畏自微爝。",
            "昏昏蝙蝠飞，悄悄鼪鼯叫。",
            "或疑洞灵出，或恐山鬼啸。",
            "又闻村中氓，凿石供灰烧。",
            "俄然得深窦，倾城尽登眺。",
            "何人不好事，窒塞迷其要。",
            "此虽幸独存，荒僻委蓬藋。",
            "傥移傍京邑，车马日号召。",
            "了知神仙事，茫昧不堪吊。",
            "岂无隠沦士，岩筑像惟肖。",
            "畬田沃可耕，涧水清可钓。",
            "平生爱泉石，自谓饥可疗。",
            "喜兹近吾隠，来往足谈笑。",
            "此意复谁论，行行逢荷筿。"
        ],
        "notes": "",
        "id": "547805ea76fc3f97651c3873cc26c217"
    },
    {
        "author": "王埜",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "轻霜临菊月，细雨似梅天。"
        ],
        "notes": "",
        "id": "152d674c4fd8c5cb5366825619cbb19a"
    },
    {
        "author": "王埜",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "莫道春随风雨过，化工昨夜到桑麻。"
        ],
        "notes": "",
        "id": "dfa9950f99247ae4fa98408acdf6bc87"
    }
]