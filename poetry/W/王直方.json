[
    {
        "author": "王直方",
        "dynasty": "宋",
        "type": "诗",
        "rhythmic": "",
        "title": "蜡梅",
        "preface": "",
        "paragraphs": [
            "纷纷红紫虽无韵，映带园林却要渠。",
            "谁遗一枝香最胜，故应有客问何如。"
        ],
        "notes": "",
        "id": "cdbb20d7d302cf452ddca3263e82d14f"
    },
    {
        "author": "王直方",
        "dynasty": "宋",
        "type": "诗",
        "rhythmic": "",
        "title": "上巳游金明池",
        "preface": "",
        "paragraphs": [
            "游丝堕絮惹行人，酒肆歌楼驻画轮。",
            "凤管遏回云冉冉，龙舟冲破浪粼粼。",
            "日斜黄繖归驰道，风约青帘认别津。",
            "朝野欢娱真有象，壶中要看四时春。"
        ],
        "notes": "",
        "id": "271c04b858b97a16909db6d0c07c7982"
    },
    {
        "author": "王直方",
        "dynasty": "宋",
        "type": "诗",
        "rhythmic": "",
        "title": "淮安园",
        "preface": "",
        "paragraphs": [
            "贤王经别墅，深窈近严城。",
            "花竹四时好，宾朋一座倾。",
            "阖奁争弈罢，击钵记诗成。",
            "明日朝天去，门扃鸟雀惊。"
        ],
        "notes": "",
        "id": "c4f3d1789636e27954cb590519b95db7"
    },
    {
        "author": "王直方",
        "dynasty": "宋",
        "type": "诗",
        "rhythmic": "",
        "title": "玉蕊花",
        "preface": "",
        "paragraphs": [
            "阆苑瑶林春晚芳，仙妃舞困卸霓裳。",
            "𧏖珠委地隳云佩，尚带天边风露香。"
        ],
        "notes": "",
        "id": "3ebfa2e9eb2c78967205c504ff195db9"
    },
    {
        "author": "王直方",
        "dynasty": "宋",
        "type": "诗",
        "rhythmic": "",
        "title": "题清芬阁",
        "preface": "",
        "paragraphs": [
            "人以诗自业，在唐如蜂房。",
            "香英众采撷，论功归其王。",
            "恭维少陵老，实提六义纲。",
            "人能分一体，犹足生辉光。",
            "元英萧散人，亦以诗道昌。",
            "余隽独不吮，嘉殽常自将。",
            "沧江下千寻，便足知流长。",
            "元英不可见，看取尚书郎。"
        ],
        "notes": "",
        "id": "c23e942339166956bac035b5ca3a70af"
    },
    {
        "author": "王直方",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "咽服十二环，奄有仙人房。",
            "暮骑紫鳞去，海气侵肌凉。",
            "赠我累累珠，靡靡明月光。"
        ],
        "notes": "",
        "id": "c6ce4f5b97ef335223df84fa1a848634"
    }
]