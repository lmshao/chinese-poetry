[
    {
        "author": "王道士",
        "dynasty": "宋",
        "type": "诗",
        "rhythmic": "",
        "title": "太湖",
        "preface": "",
        "paragraphs": [
            "三万六千顷，浩荡三州界。",
            "烟雾四无边，往往出奇怪。",
            "洞庭柑已霜，震泽鱼极介。",
            "岂无范蠡舟，我欲从公迈。"
        ],
        "notes": "",
        "id": "efdc788a91ad4e948d04a35024b3a711"
    },
    {
        "author": "王道士",
        "dynasty": "宋",
        "type": "诗",
        "rhythmic": "",
        "title": "于介翁别去一载偶会高湖谩成唐律以写相思之意",
        "preface": "",
        "paragraphs": [
            "高湖回首恰周期，别后青山几度思。",
            "丹灶烟霞空入梦，夜窗风雨忆论诗。",
            "百年相会宁无约，九日来游竟失期。",
            "去去但坚金石操，岁寒松柏有深知。"
        ],
        "notes": "",
        "id": "2b608e7bd70c7656bd337df57df4a524"
    },
    {
        "author": "王道士",
        "dynasty": "宋",
        "type": "诗",
        "rhythmic": "",
        "title": "美阎承旨",
        "preface": "",
        "paragraphs": [
            "海底珊瑚明月珰，出为国瑞固难量。",
            "文章能事间重译，雨露深仁及远方。",
            "六合八荒春浩荡，百家诸子海苍茫。",
            "淮王门下孙登客，还许升堂近耿光。"
        ],
        "notes": "",
        "id": "8fa06280f17b84f617695e51576bfe9e"
    }
]