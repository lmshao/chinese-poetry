[
    {
        "author": "温镗",
        "dynasty": "宋",
        "type": "词",
        "rhythmic": "少年游",
        "title": "",
        "preface": "",
        "paragraphs": [
            "芙蓉花发去年枝。",
            "双燕欲归飞。",
            "兰堂风软，金炉香暖，新曲动帘帷。",
            "家人拜上千春寿，深意满琼卮。",
            "绿鬓朱颜，道家装束。",
            "长似少年时。"
        ],
        "notes": "",
        "id": "2fe055ee62acaaadd222987821d595c8"
    },
    {
        "author": "温镗",
        "dynasty": "宋",
        "type": "词",
        "rhythmic": "少年游",
        "title": "",
        "preface": "",
        "paragraphs": [
            "谢家庭槛晓无尘。",
            "芳宴启良辰。",
            "风流妙舞，樱桃清唱，依约驻行云。",
            "榴花一盏浓香满，为寿百千春。",
            "岁岁年年，共同劝乐，喜庆与时新。"
        ],
        "notes": "",
        "id": "088ea4959b185f7bf57940c6c00c7776"
    },
    {
        "author": "温镗",
        "dynasty": "宋",
        "type": "词",
        "rhythmic": "少年游",
        "title": "",
        "preface": "",
        "paragraphs": [
            "东风先报上林春。",
            "枝上晓莺新。",
            "凌虹御气，鞭鸾翳凤，来辅玉晨君。",
            "稳步丹墀青云路，金鼎侍调羹。",
            "南极光中，五云多处，长伴老人星。"
        ],
        "notes": "",
        "id": "ae2975a25a5b24454bec8d64f678582e"
    },
    {
        "author": "温镗",
        "dynasty": "宋",
        "type": "词",
        "rhythmic": "折丹桂",
        "title": "",
        "preface": "",
        "paragraphs": [
            "秋风秋露清秋节。",
            "秋雨过、秋香初发。",
            "二仙生值好秋天，气却与、秋霜争烈。",
            "秋霄开宴群仙列。",
            "秋娘唱、秋云低遏。",
            "寿杯双劝祝千秋，镇长对、中秋皓月。"
        ],
        "notes": "",
        "id": "d705f8caeb4a4078071ea99e7f0d7ad3"
    }
]