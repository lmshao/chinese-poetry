[
    {
        "author": "王存",
        "dynasty": "宋",
        "type": "诗",
        "rhythmic": "",
        "title": "覆验余姚道中",
        "preface": "",
        "paragraphs": [
            "一夫死非命，涤验更两吏。",
            "一囚坐法诛，三覆与众弃。",
            "去年交阯败，杀戮无贱贵。",
            "江淮屡岁眚，积殍沟壑秽。",
            "圣人于赤子，爱重若彼至。",
            "谨小以遗大，谁其原帝意。"
        ],
        "notes": "",
        "id": "3317c50e53faf543da697d8dc54e7b78"
    },
    {
        "author": "王存",
        "dynasty": "宋",
        "type": "诗",
        "rhythmic": "",
        "title": "送程给事知越州",
        "preface": "",
        "paragraphs": [
            "集仙词职琐闱郎，曾领共工使出疆。",
            "万里初还辽海节，一麾俄绾会稽章。",
            "金环赐带饶新贵，熊轼褰帷过故乡。",
            "政事有余诗笔健，卧龙山直鉴湖光。"
        ],
        "notes": "",
        "id": "085415d3635d4aa4d78865aeeaac1585"
    },
    {
        "author": "王存",
        "dynasty": "宋",
        "type": "诗",
        "rhythmic": "",
        "title": "子陵钓台",
        "preface": "",
        "paragraphs": [
            "严公英魄去何之，江上空余旧钓矶。",
            "古木苍烟鸜鹆噪，清波白石鹭鸶飞。",
            "山中秋色香粳熟，垅下朝寒赤鲤肥。",
            "何事夷齐耻周粟，一生憔悴首阳薇。"
        ],
        "notes": "",
        "id": "c8603939e13fb3a6a0d873d98b80e6bb"
    },
    {
        "author": "王存",
        "dynasty": "宋",
        "type": "诗",
        "rhythmic": "",
        "title": "史院席上奉和首相吴公原韵",
        "preface": "",
        "paragraphs": [
            "上圣思论著，前言摭绪余。",
            "琼筵初赐醴，石室载䌷书。",
            "徽范贻来者，成功念昔欤。",
            "欲知开局盛，门拥相君车。"
        ],
        "notes": "",
        "id": "74f61381de632c0e3fb04e50d2b56fc9"
    },
    {
        "author": "王存",
        "dynasty": "宋",
        "type": "诗",
        "rhythmic": "",
        "title": "送刁景纯归京口",
        "preface": "",
        "paragraphs": [
            "因公东还辄悲咤，重厚士风须长者。",
            "少年流辈轻老人，去矣唐山旧林下。"
        ],
        "notes": "",
        "id": "e72df0f4e966d50ca2814c99d29f5309"
    },
    {
        "author": "王存",
        "dynasty": "宋",
        "type": "诗",
        "rhythmic": "",
        "title": "登北固山",
        "preface": "",
        "paragraphs": [
            "晚登北固顶，俛视南徐城。",
            "废垒何茫茫，山川迥纵横。",
            "千载竞谁有，六朝空战争。",
            "豪气不可问，古坟人正耕。"
        ],
        "notes": "",
        "id": "43159c5b4a615d72ff8e2b2b798f5320"
    },
    {
        "author": "王存",
        "dynasty": "宋",
        "type": "诗",
        "rhythmic": "",
        "title": "游焦山",
        "preface": "",
        "paragraphs": [
            "连山拥沧江，峭绝视兹鲜。",
            "由来一气结，殊不丽众𪩘。",
            "林深鸟声悦，境静人自远。",
            "方吾抱幽介，对此万虑遣。"
        ],
        "notes": "",
        "id": "d0e737813ba963f18dbdd249a53063a7"
    },
    {
        "author": "王存",
        "dynasty": "宋",
        "type": "诗",
        "rhythmic": "",
        "title": "静照堂",
        "preface": "",
        "paragraphs": [
            "曾过槜李古禅关，十五年来梦想闲。",
            "闻说新堂增胜概，又怜游客变衰颜。",
            "香檀印篆销晨暮，题墨笼纱记往还。",
            "能了一心随处静，何须辛苦远人寰。"
        ],
        "notes": "",
        "id": "cd8341fc809b6f3bf6738f38690f993c"
    },
    {
        "author": "王存",
        "dynasty": "宋",
        "type": "诗",
        "rhythmic": "",
        "title": "过丹阳旧居",
        "preface": "",
        "paragraphs": [
            "漂泊经故园，系舟款柴扉。",
            "破屋他人居，昔邻今或非。",
            "父老迎我饮，祝我昼锦衣。",
            "我谢父老言，朴拙非所祈。",
            "一官走尘土，实迫寒与饥。",
            "去乡未几载，颇觉侣俦稀。",
            "人事已可嗟，况当白首归。",
            "泚泚练塘水，绿杨荫渔矶。",
            "有田尚可耕，誓将父老依。"
        ],
        "notes": "",
        "id": "7d97688bd2f49a011e39ebf639b2c4dc"
    },
    {
        "author": "王存",
        "dynasty": "宋",
        "type": "诗",
        "rhythmic": "",
        "title": "归京口",
        "preface": "",
        "paragraphs": [
            "倦宦归来故国春，北楼千尺绝飞尘。",
            "江山雄伟增人气，城壁萧条类此身。",
            "眼底交游随物老，樽前歌舞逐时新。",
            "十年旧事无人问，目送斜阳下广津。"
        ],
        "notes": "",
        "id": "4eafd106a592c8c0b99a8f1c9e22d923"
    },
    {
        "author": "王存",
        "dynasty": "宋",
        "type": "诗",
        "rhythmic": "",
        "title": "却客致假山石",
        "preface": "",
        "paragraphs": [
            "乞得林官就道闲，诛茅结宇即成湾。",
            "闭门自有林峦秀，不用辛勤作假山。"
        ],
        "notes": "",
        "id": "3bda7fc469feb68583c1ebf9c06459d5"
    },
    {
        "author": "王存",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "病鸾方振翼，饥隼乍离鞲。"
        ],
        "notes": "",
        "id": "b5c0911025aab8f20cff4224b334dfd8"
    },
    {
        "author": "王存",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "珠鞯锡御恩犹在，玉辇亲扶事已空。"
        ],
        "notes": "",
        "id": "1cffc2b4dc44c5d72fb20aec510f5646"
    },
    {
        "author": "王存",
        "dynasty": "宋",
        "type": "诗",
        "rhythmic": "",
        "title": "句  其三",
        "preface": "",
        "paragraphs": [
            "二载京岘居，过从不获屡。"
        ],
        "notes": "",
        "id": "9768171a0abc0d9ac9ade4a9240eea59"
    },
    {
        "author": "王存",
        "dynasty": "宋",
        "type": "诗",
        "rhythmic": "",
        "title": "句  其四",
        "preface": "",
        "paragraphs": [
            "族居自买百闲屋，月赐官糜六万钱。"
        ],
        "notes": "",
        "id": "99718fe83861d28b00a5a3139ba1f1fc"
    }
]