[
    {
        "author": "吴涛",
        "dynasty": "宋",
        "type": "诗",
        "rhythmic": "",
        "title": "在杭日作",
        "preface": "",
        "paragraphs": [
            "时乖事转拙，端居徒含情。",
            "不似阶前草，春来随意生。"
        ],
        "notes": "",
        "id": "a1047da8fff71b5b5a4f9cdc11c79d3f"
    },
    {
        "author": "吴涛",
        "dynasty": "宋",
        "type": "诗",
        "rhythmic": "",
        "title": "仲春",
        "preface": "",
        "paragraphs": [
            "雨余寒气浅，园林作春媚。",
            "不知海棠花，新来著花未。"
        ],
        "notes": "",
        "id": "9354bd541f56ccdc7493142e8e0ab38a"
    },
    {
        "author": "吴涛",
        "dynasty": "宋",
        "type": "诗",
        "rhythmic": "",
        "title": "暮春",
        "preface": "",
        "paragraphs": [
            "游子春衫已试单，桃花飞尽野梅酸。",
            "怪来一夜蛙声歇，又作东风十日寒。"
        ],
        "notes": "",
        "id": "c5dfa02919d0293878e8cbd3b789864a"
    },
    {
        "author": "吴涛",
        "dynasty": "宋",
        "type": "诗",
        "rhythmic": "",
        "title": "山居",
        "preface": "",
        "paragraphs": [
            "村翁习性不浮华，只种桑麻不种花。",
            "闻道野梅开欲遍，好分春色过山家。"
        ],
        "notes": "",
        "id": "becbe35799b430839ad1b27b84b5b93f"
    },
    {
        "author": "吴涛",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "文书堆里形骸苦，竹木阴中日月闲。"
        ],
        "notes": "",
        "id": "c4a23ce550fb63bfcf350a165142d738"
    },
    {
        "author": "吴涛",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "窗间常作三独坐，琴上时弹一再行。"
        ],
        "notes": "",
        "id": "d2a892b63f97ea2fdddbe7f6e1676e76"
    },
    {
        "author": "吴涛",
        "dynasty": "宋",
        "type": "诗",
        "rhythmic": "",
        "title": "句  其三",
        "preface": "",
        "paragraphs": [
            "心缘黄纸红旗动，气为青云白石降。"
        ],
        "notes": "",
        "id": "1ccf2ec8805cd376c8ac6571e9e8dd30"
    }
]