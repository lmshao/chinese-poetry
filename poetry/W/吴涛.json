[
    {
        "author": "吴涛",
        "dynasty": "宋",
        "type": "诗",
        "rhythmic": "",
        "title": "在杭日作",
        "preface": "",
        "paragraphs": [
            "时乖事转拙，端居徒含情。",
            "不似阶前草，春来随意生。"
        ],
        "notes": "",
        "id": "aa45a7e5563720ef3746f9c99c8a28f8"
    },
    {
        "author": "吴涛",
        "dynasty": "宋",
        "type": "诗",
        "rhythmic": "",
        "title": "仲春",
        "preface": "",
        "paragraphs": [
            "雨余寒气浅，园林作春媚。",
            "不知海棠花，新来著花未。"
        ],
        "notes": "",
        "id": "46c355b4439f61cc9cf909cfc17b8474"
    },
    {
        "author": "吴涛",
        "dynasty": "宋",
        "type": "诗",
        "rhythmic": "",
        "title": "暮春",
        "preface": "",
        "paragraphs": [
            "游子春衫已试单，桃花飞尽野梅酸。",
            "怪来一夜蛙声歇，又作东风十日寒。"
        ],
        "notes": "",
        "id": "e945289a250d673ee92b19ff25164ffc"
    },
    {
        "author": "吴涛",
        "dynasty": "宋",
        "type": "诗",
        "rhythmic": "",
        "title": "山居",
        "preface": "",
        "paragraphs": [
            "村翁习性不浮华，只种桑麻不种花。",
            "闻道野梅开欲遍，好分春色过山家。"
        ],
        "notes": "",
        "id": "31e6cc26c39bfc38937b5edd83f74a0c"
    },
    {
        "author": "吴涛",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "文书堆里形骸苦，竹木阴中日月闲。"
        ],
        "notes": "",
        "id": "5ee9a8ca2145968d9fd9ec28c42444eb"
    },
    {
        "author": "吴涛",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "窗间常作三独坐，琴上时弹一再行。"
        ],
        "notes": "",
        "id": "d338b87b1a1f01b284b016aa03dfa521"
    },
    {
        "author": "吴涛",
        "dynasty": "宋",
        "type": "诗",
        "rhythmic": "",
        "title": "句  其三",
        "preface": "",
        "paragraphs": [
            "心缘黄纸红旗动，气为青云白石降。"
        ],
        "notes": "",
        "id": "c8cb24c04f832f05cb9d3c4dc9c7c900"
    }
]