[
    {
        "author": "王琪",
        "dynasty": "宋",
        "type": "诗",
        "rhythmic": "",
        "title": "秋日白鹭亭向夕有感",
        "preface": "",
        "paragraphs": [
            "白鹭敞西轩，檐宇穷爽垲。",
            "千峰若连环，翠色不可解。",
            "是时天宇旷，六幕无纤霭。",
            "金斗熨秋江，素练横衣带。",
            "乾坤清且歛，气象朝昏改。",
            "芦花作雪风，飞舞来沧海。",
            "九霄汀鹭起，万里樯乌快。",
            "月上三山头，鸟没横塘外。",
            "苍茫洲渚寥，错落星斗大。",
            "开尊屏丝竹，披襟向萧籁。",
            "余生本江湖，偃蹇欣所会。",
            "清兴虽自废，苦嗜亦吾累。",
            "鱼龙凭夜涛，四面忽滂湃。",
            "安得燃犀灯，煌煌发水怪。"
        ],
        "notes": "",
        "id": "b88547adcb1ec1c08f2badca96423674"
    },
    {
        "author": "王琪",
        "dynasty": "宋",
        "type": "诗",
        "rhythmic": "",
        "title": "咏玉蕊花",
        "preface": "",
        "paragraphs": [
            "玉蕊生禁林，地崇姿亦贵。",
            "散漫阴谷中，蓬茨复何异。",
            "清芬信幽远，素彩非妖丽。",
            "苍烟蔽山日，琼瑶为之晦。",
            "岁久自扶疏，岩深愈凝邃。",
            "请观唐相吟，俗眼无轻视。"
        ],
        "notes": "",
        "id": "03503554244440b2ce17721f9c332153"
    },
    {
        "author": "王琪",
        "dynasty": "宋",
        "type": "诗",
        "rhythmic": "",
        "title": "九曲池",
        "preface": "",
        "paragraphs": [
            "越调隋家曲，当年亦九成。",
            "哀音已亡国，废诏尚留名。",
            "仪凤终沉影，鸣蛙祇沸声。",
            "凄凉不可问，落日背芜城。"
        ],
        "notes": "",
        "id": "18a35b69d188bd0c01fae9d12a5d25d4"
    },
    {
        "author": "王琪",
        "dynasty": "宋",
        "type": "诗",
        "rhythmic": "",
        "title": "金陵赏心亭",
        "preface": "",
        "paragraphs": [
            "千里秦淮在玉壶，江山清丽壮吴都。",
            "昔人已化辽天鹤，旧画难寻卧雪图。",
            "冉冉流年去京国，萧萧华发老江湖。",
            "残蝉不会登临意，又噪西风入座隅。"
        ],
        "notes": "",
        "id": "cfedbb6f042374324555695a71c47823"
    },
    {
        "author": "王琪",
        "dynasty": "宋",
        "type": "诗",
        "rhythmic": "",
        "title": "吴中晓寒曲",
        "preface": "",
        "paragraphs": [
            "大泽穹天莽同色，碧瓦阊门晓花白。",
            "石岩左右断行人，洞庭一夜冰千尺。",
            "曾持汉节单于垒，北风如刀割人耳。",
            "知怜冻足苦双摧，一生不向遐方履。",
            "凭谁赠我紫衣裘，中吴风土清且柔。",
            "令严气正天地肃，长歌白苎临寒流。",
            "玉兰酒熟金醅溢，太白连云尚殊□。",
            "书窗半掩昼始开，几日红梅断消息。"
        ],
        "notes": "",
        "id": "245f89169b9a37167555726a5c598f5c"
    },
    {
        "author": "王琪",
        "dynasty": "宋",
        "type": "诗",
        "rhythmic": "",
        "title": "清辉殿观唐明皇山水石字歌",
        "preface": "",
        "paragraphs": [
            "皇家四叶恢圣功，天临日烛清华戎。",
            "汉条静治洽柔教，老心稽古开神聪。",
            "有唐英主称好文，仙毫洒落驱风云。",
            "壮哉山水有奇字，焕乎八法存翠珉。",
            "自从弃置咸阳道，藓驳烟滋委宫草。",
            "天开神赞会休辰，甄收再作皇居宝。",
            "如何沦弃三百春，迎逢睿鉴来紫宸。",
            "奎钩粲粲光华动，群玉森森气象新。",
            "丹籞春妍瑞霭深，文梁藻栋结芳林。",
            "鸿翔凤翥径方丈，杯流泉涌蒙亲临。",
            "鲰臣荣幸从金舆，钩婉魂惊拭目初。",
            "多惭揽笔非清藻，唯庆千龄际帝图。"
        ],
        "notes": "",
        "id": "b05f2204fdea6301edb579f1010224ea"
    },
    {
        "author": "王琪",
        "dynasty": "宋",
        "type": "诗",
        "rhythmic": "",
        "title": "无弦琴",
        "preface": "",
        "paragraphs": [
            "寂寞之淳音，其为乐至深。",
            "应嫌鼓腹者，独自抚弦琴。"
        ],
        "notes": "",
        "id": "d40416c886a70bcd17f4d3a5817a2880"
    },
    {
        "author": "王琪",
        "dynasty": "宋",
        "type": "诗",
        "rhythmic": "",
        "title": "答永叔问",
        "preface": "",
        "paragraphs": [
            "班班疏雨寒无定，皎皎圆蟾望欲阑。",
            "应在浮云尽深处，更凭丝竹一催看。"
        ],
        "notes": "",
        "id": "0a6837db9e10b0f340790996fb8c27cc"
    },
    {
        "author": "王琪",
        "dynasty": "宋",
        "type": "诗",
        "rhythmic": "",
        "title": "红梅",
        "preface": "",
        "paragraphs": [
            "馆娃宫里旧精神，粉瘦琼寒露蕊新。",
            "园吏无端偷折去，凤城从此有双身。"
        ],
        "notes": "",
        "id": "0fe961f95093b5ebe6bb75b43da916f1"
    },
    {
        "author": "王琪",
        "dynasty": "宋",
        "type": "诗",
        "rhythmic": "",
        "title": "送安公归顶山瑞石庵",
        "preface": "",
        "paragraphs": [
            "谈空一纪余，重出访岩居。",
            "身是汾阳嗣，囊惟郭璞书。",
            "公侯倒屣后，泉石结茆初。",
            "山顶收榛栗，经秋信莫疏。"
        ],
        "notes": "",
        "id": "925cc8ce9455e6ecdac94115c9cf0904"
    },
    {
        "author": "王琪",
        "dynasty": "宋",
        "type": "诗",
        "rhythmic": "",
        "title": "垂虹亭",
        "preface": "",
        "paragraphs": [
            "红桥跨浪二千尺，桥上危亭在水心。",
            "六月火云烧万里，夜来风细似秋深。"
        ],
        "notes": "",
        "id": "f602568abda684e50b2116841c409fc3"
    },
    {
        "author": "王琪",
        "dynasty": "宋",
        "type": "诗",
        "rhythmic": "",
        "title": "题招隠寺",
        "preface": "",
        "paragraphs": [
            "苍崖何蟠回，尝为隠君宅。",
            "孰谓人琴亡，松风正萧瑟。",
            "花闲雪英舞，鹿去岩泉冽。",
            "经声草堂迥，天香中夜发。",
            "月落山气深，清猿啸亦绝。",
            "如何人外迹，轻为世网别。"
        ],
        "notes": "",
        "id": "fb5bbfa2a902fad5fe6ca98b9ddee8bf"
    },
    {
        "author": "王琪",
        "dynasty": "宋",
        "type": "诗",
        "rhythmic": "",
        "title": "绝句  其一",
        "preface": "",
        "paragraphs": [
            "香溪春老误寻芳，只有愁云映夕阳。",
            "今日重来已如此，何须更问海生桑。"
        ],
        "notes": "",
        "id": "5125b3f3366cb3d07fdaeaa915c1ee0c"
    },
    {
        "author": "王琪",
        "dynasty": "宋",
        "type": "诗",
        "rhythmic": "",
        "title": "绝句  其二",
        "preface": "",
        "paragraphs": [
            "正月初弦二月赊，小园春事已如麻。",
            "强夸力健因移石，不减公忙为种花。"
        ],
        "notes": "",
        "id": "0a5a3fb27963baf973be8bd8e0ee1cfe"
    },
    {
        "author": "王琪",
        "dynasty": "宋",
        "type": "诗",
        "rhythmic": "",
        "title": "暮春游小园",
        "preface": "",
        "paragraphs": [
            "一丛梅粉褪残妆，涂抹新红上海棠。",
            "开到荼䕷花事了，丝丝天棘出莓墙。"
        ],
        "notes": "",
        "id": "e3ae1b5f608c9a04b6285f91fc771897"
    },
    {
        "author": "王琪",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "春风吹孤云。"
        ],
        "notes": "",
        "id": "d1169c2f40726251e0169b310c28a558"
    },
    {
        "author": "王琪",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "万壑松声山雨过，一川花气水风生。"
        ],
        "notes": "",
        "id": "dc807399859ffe29fe971b410b0e2c86"
    },
    {
        "author": "王琪",
        "dynasty": "宋",
        "type": "诗",
        "rhythmic": "",
        "title": "句  其三",
        "preface": "",
        "paragraphs": [
            "烟径掠花飞远远，晓窗惊梦语匆匆。"
        ],
        "notes": "",
        "id": "fb874c6db42e16b0be86656afd444157"
    },
    {
        "author": "王琪",
        "dynasty": "宋",
        "type": "诗",
        "rhythmic": "",
        "title": "句  其四",
        "preface": "",
        "paragraphs": [
            "陇雁半惊天在水，征人相顾月如霜。"
        ],
        "notes": "",
        "id": "5b441302fda3474e683877a3f724c62c"
    },
    {
        "author": "王琪",
        "dynasty": "宋",
        "type": "诗",
        "rhythmic": "",
        "title": "句  其五",
        "preface": "",
        "paragraphs": [
            "蜀江雪浪来天际，一派泉舂宝钗碎。"
        ],
        "notes": "",
        "id": "304cd344b8461829273fdd5965629485"
    },
    {
        "author": "王琪",
        "dynasty": "宋",
        "type": "诗",
        "rhythmic": "",
        "title": "句  其六",
        "preface": "",
        "paragraphs": [
            "结伴不禁鸳瓦冷，羞明常怯玉钩斜。"
        ],
        "notes": "",
        "id": "f1e42ee328b1866a8cc8aa5459de9653"
    },
    {
        "author": "王琪",
        "dynasty": "宋",
        "type": "诗",
        "rhythmic": "",
        "title": "句  其七",
        "preface": "",
        "paragraphs": [
            "张亢触墙成八字。"
        ],
        "notes": "",
        "id": "814f9dd4e79b42c4449f818fc745ddbc"
    },
    {
        "author": "王琪",
        "dynasty": "宋",
        "type": "诗",
        "rhythmic": "",
        "title": "句  其八",
        "preface": "",
        "paragraphs": [
            "疾风甚雨青春老，瘦马疲牛绿野深。"
        ],
        "notes": "",
        "id": "422e6e7897c0630e2f62497b267a63e1"
    },
    {
        "author": "王琪",
        "dynasty": "宋",
        "type": "诗",
        "rhythmic": "",
        "title": "句  其九",
        "preface": "",
        "paragraphs": [
            "谁将水调歌秋雁，不遣君王待曲终。"
        ],
        "notes": "",
        "id": "12ef94306cf54699e9d4f8b99b99a4df"
    },
    {
        "author": "王琪",
        "dynasty": "宋",
        "type": "诗",
        "rhythmic": "",
        "title": "句  其一〇",
        "preface": "",
        "paragraphs": [
            "蚕寒冰茧瘦，蜂老露房欹。"
        ],
        "notes": "",
        "id": "60bec446002bac35d9a64c34e6399f90"
    },
    {
        "author": "王琪",
        "dynasty": "宋",
        "type": "诗",
        "rhythmic": "",
        "title": "句  其一一",
        "preface": "",
        "paragraphs": [
            "鱼寒不食清池钓，鹭静频惊小阁棋。"
        ],
        "notes": "",
        "id": "80cbc10a0ef549da07085be9cb6ec50b"
    },
    {
        "author": "王琪",
        "dynasty": "宋",
        "type": "诗",
        "rhythmic": "",
        "title": "句  其一二",
        "preface": "",
        "paragraphs": [
            "露槿东西照，风荷向背愁。"
        ],
        "notes": "",
        "id": "58391ae827f434e277abb7da1cac297a"
    },
    {
        "author": "王琪",
        "dynasty": "宋",
        "type": "诗",
        "rhythmic": "",
        "title": "句  其一三",
        "preface": "",
        "paragraphs": [
            "凉吹易成团扇恨，夕阳偏结小窗愁。"
        ],
        "notes": "",
        "id": "00800129de6c7af4b460065aec9441a2"
    },
    {
        "author": "王琪",
        "dynasty": "宋",
        "type": "诗",
        "rhythmic": "",
        "title": "句  其一四",
        "preface": "",
        "paragraphs": [
            "山花冷隔何堪折，一曲红梅字字香。"
        ],
        "notes": "",
        "id": "625311818b2ec650c4076073e4ca0418"
    },
    {
        "author": "王琪",
        "dynasty": "宋",
        "type": "诗",
        "rhythmic": "",
        "title": "句  其一五",
        "preface": "",
        "paragraphs": [
            "鱼上晚潮沙市合，鸦啼寒树石城昏。"
        ],
        "notes": "",
        "id": "9af98af137b4a629b344cf58a9aad78c"
    },
    {
        "author": "王琪",
        "dynasty": "宋",
        "type": "诗",
        "rhythmic": "",
        "title": "句  其一六",
        "preface": "",
        "paragraphs": [
            "枫迷楚客伤春野，山晦荆王梦雨天。"
        ],
        "notes": "",
        "id": "d282b081a270f500e1a7d1db8d020334"
    },
    {
        "author": "王琪",
        "dynasty": "宋",
        "type": "词",
        "rhythmic": "失调名",
        "title": "",
        "preface": "",
        "paragraphs": [
            "金斗熨秋江。"
        ],
        "notes": "",
        "id": "d34f13db158ac73d6315b2f7976e7e09"
    },
    {
        "author": "王琪",
        "dynasty": "宋",
        "type": "词",
        "rhythmic": "定风波",
        "title": "",
        "preface": "",
        "paragraphs": [
            "把酒花前欲问天。",
            "春来秋去苦茫然。",
            "风雨满枝花满地。",
            "何事。",
            "却教纤草占流年。",
            "试把钿筝重促柱。",
            "无绪。",
            "酒阑清泪滴朱弦。",
            "赖有玉人相顾好。",
            "轻笑。",
            "却疑春色在婵娟。"
        ],
        "notes": "",
        "id": "b5bdd4f5fffe3f79e50b1857d4f01944"
    },
    {
        "author": "王琪",
        "dynasty": "宋",
        "type": "词",
        "rhythmic": "望江南・忆江南",
        "title": "",
        "preface": "",
        "paragraphs": [
            "江南雪，轻素剪云端。",
            "琼树忽惊春意早，梅花偏觉晓香寒。",
            "冷影褫清欢。",
            "蟾玉迥，清夜好重看。",
            "谢女联诗衾翠幕，子猷乘兴泛平澜。",
            "空惜舞英残。"
        ],
        "notes": "",
        "id": "5c00428727d47af2b75c5ce6ac81ee86"
    },
    {
        "author": "王琪",
        "dynasty": "宋",
        "type": "词",
        "rhythmic": "望江南・忆江南",
        "title": "",
        "preface": "",
        "paragraphs": [
            "江南月，清夜满西楼。",
            "云落开时冰吐鉴，浪花深处玉沈钩。",
            "圆缺几时休。",
            "星汉迥，风露入新秋。",
            "丹桂不知摇落恨，素娥应信别离愁。",
            "天上共悠悠。"
        ],
        "notes": "",
        "id": "3f326e230f8e2c7dbe883145cee745af"
    },
    {
        "author": "王琪",
        "dynasty": "宋",
        "type": "词",
        "rhythmic": "望江南・忆江南",
        "title": "",
        "preface": "",
        "paragraphs": [
            "江南岸，云树半晴阴。",
            "帆去帆来天亦老，潮生潮落日还沈。",
            "南北别离心。",
            "兴废事，千古一沾襟。",
            "山下孤烟渔市晓，柳边疏雨酒家深。",
            "行客莫登临。"
        ],
        "notes": "",
        "id": "debe78f7e2531a7ec8d7b57213add2f0"
    },
    {
        "author": "王琪",
        "dynasty": "宋",
        "type": "词",
        "rhythmic": "望江南・忆江南",
        "title": "",
        "preface": "",
        "paragraphs": [
            "江南水，江路转平沙。",
            "雨霁高烟收素练，风晴细浪吐寒花。",
            "迢递送星槎。",
            "名利客，飘泊未还家。",
            "西塞山前渔唱远，洞庭波上雁行斜。",
            "征棹宿天涯。"
        ],
        "notes": "",
        "id": "d7ac583c8d8ddeadad769830384650a2"
    },
    {
        "author": "王琪",
        "dynasty": "宋",
        "type": "词",
        "rhythmic": "望江南・忆江南",
        "title": "",
        "preface": "",
        "paragraphs": [
            "江南雨，风送满长川。",
            "碧瓦烟昏沈柳岸，红绡香润入梅天。",
            "飘洒正潇然。",
            "朝与暮，长在楚峰前。",
            "寒夜愁敧金带枕，暮江深闭木兰船。",
            "烟浪远相连。"
        ],
        "notes": "",
        "id": "66805d0df9ead4d0a6a47b57d2e771ff"
    },
    {
        "author": "王琪",
        "dynasty": "宋",
        "type": "词",
        "rhythmic": "望江南・忆江南",
        "title": "",
        "preface": "",
        "paragraphs": [
            "江南草，如种复如描。",
            "深映落花莺舌乱，绿迷南浦客魂消。",
            "日日斗青袍。",
            "风欲转，柔态不胜娇。",
            "远翠天涯经夜雨，冷痕沙上带昏潮。",
            "谁梦与兰苕。"
        ],
        "notes": "",
        "id": "a759579632ecaf9b8983cf138a90db32"
    },
    {
        "author": "王琪",
        "dynasty": "宋",
        "type": "词",
        "rhythmic": "望江南・忆江南",
        "title": "",
        "preface": "",
        "paragraphs": [
            "江南竹，清润绝纤埃。",
            "深径欲留双凤宿，后庭偏映小桃开。",
            "风月影徘徊。",
            "寒玉瘦，霜霰信相催。",
            "粉泪空流妆点在，羊车曾傍翠枝来。",
            "龙笛莫轻裁。"
        ],
        "notes": "",
        "id": "b132d9b6c4ae3a8496e86dbbbe1f0811"
    },
    {
        "author": "王琪",
        "dynasty": "宋",
        "type": "词",
        "rhythmic": "望江南・忆江南",
        "title": "",
        "preface": "",
        "paragraphs": [
            "江南燕，轻扬绣帘风。",
            "二月池塘新社过，六朝宫殿旧巢空。",
            "颉颃恣西东。",
            "王谢宅，曾入绮堂中。",
            "烟径掠花飞远远，晓窗惊梦语匆匆。",
            "偏占杏园红。"
        ],
        "notes": "",
        "id": "075a0e8564b0881f71a3926fe5292d8f"
    },
    {
        "author": "王琪",
        "dynasty": "宋",
        "type": "词",
        "rhythmic": "望江南・忆江南",
        "title": "",
        "preface": "",
        "paragraphs": [
            "江南酒，何处味偏浓。",
            "醉卧春风深巷里，晓寻香旆小桥东。",
            "竹叶满金锺。",
            "檀板醉，人面粉生红。",
            "青杏黄梅朱阁上，鲥鱼苦笋玉盘中。",
            "酩酊任愁攻。"
        ],
        "notes": "",
        "id": "5372abbf4f5e3b727bf52aa113bf8cd1"
    },
    {
        "author": "王琪",
        "dynasty": "宋",
        "type": "词",
        "rhythmic": "望江南・忆江南",
        "title": "",
        "preface": "",
        "paragraphs": [
            "江南柳，烟穗拂人轻。",
            "愁黛空长描不似，舞腰虽瘦学难成。",
            "天意与风情。",
            "攀折处，离恨几时平。",
            "已纵柔条萦客棹，更飞狂絮扑旗亭。",
            "三月乱莺声。"
        ],
        "notes": "",
        "id": "f3967eaac422cbd5fcdcff3fedbf6ced"
    },
    {
        "author": "王琪",
        "dynasty": "宋",
        "type": "词",
        "rhythmic": "祝英台・祝英台近",
        "title": "",
        "preface": "",
        "paragraphs": [
            "可堪妒柳羞花，下床都懒，便瘦也教春知道。"
        ],
        "notes": "",
        "id": "244442980db50aacb0be72ef17e5b523"
    }
]