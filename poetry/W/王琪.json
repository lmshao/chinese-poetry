[
    {
        "author": "王琪",
        "dynasty": "宋",
        "type": "诗",
        "rhythmic": "",
        "title": "秋日白鹭亭向夕有感",
        "preface": "",
        "paragraphs": [
            "白鹭敞西轩，檐宇穷爽垲。",
            "千峰若连环，翠色不可解。",
            "是时天宇旷，六幕无纤霭。",
            "金斗熨秋江，素练横衣带。",
            "乾坤清且歛，气象朝昏改。",
            "芦花作雪风，飞舞来沧海。",
            "九霄汀鹭起，万里樯乌快。",
            "月上三山头，鸟没横塘外。",
            "苍茫洲渚寥，错落星斗大。",
            "开尊屏丝竹，披襟向萧籁。",
            "余生本江湖，偃蹇欣所会。",
            "清兴虽自废，苦嗜亦吾累。",
            "鱼龙凭夜涛，四面忽滂湃。",
            "安得燃犀灯，煌煌发水怪。"
        ],
        "notes": "",
        "id": "008baf4c8594dc019f706f1603a48e53"
    },
    {
        "author": "王琪",
        "dynasty": "宋",
        "type": "诗",
        "rhythmic": "",
        "title": "咏玉蕊花",
        "preface": "",
        "paragraphs": [
            "玉蕊生禁林，地崇姿亦贵。",
            "散漫阴谷中，蓬茨复何异。",
            "清芬信幽远，素彩非妖丽。",
            "苍烟蔽山日，琼瑶为之晦。",
            "岁久自扶疏，岩深愈凝邃。",
            "请观唐相吟，俗眼无轻视。"
        ],
        "notes": "",
        "id": "163292ad42b90160f8f828bce6318b93"
    },
    {
        "author": "王琪",
        "dynasty": "宋",
        "type": "诗",
        "rhythmic": "",
        "title": "九曲池",
        "preface": "",
        "paragraphs": [
            "越调隋家曲，当年亦九成。",
            "哀音已亡国，废诏尚留名。",
            "仪凤终沉影，鸣蛙祇沸声。",
            "凄凉不可问，落日背芜城。"
        ],
        "notes": "",
        "id": "27e527c91ca9d5a4d404ae81beffa221"
    },
    {
        "author": "王琪",
        "dynasty": "宋",
        "type": "诗",
        "rhythmic": "",
        "title": "金陵赏心亭",
        "preface": "",
        "paragraphs": [
            "千里秦淮在玉壶，江山清丽壮吴都。",
            "昔人已化辽天鹤，旧画难寻卧雪图。",
            "冉冉流年去京国，萧萧华发老江湖。",
            "残蝉不会登临意，又噪西风入座隅。"
        ],
        "notes": "",
        "id": "adb86b9aa39958d3286789795734d130"
    },
    {
        "author": "王琪",
        "dynasty": "宋",
        "type": "诗",
        "rhythmic": "",
        "title": "吴中晓寒曲",
        "preface": "",
        "paragraphs": [
            "大泽穹天莽同色，碧瓦阊门晓花白。",
            "石岩左右断行人，洞庭一夜冰千尺。",
            "曾持汉节单于垒，北风如刀割人耳。",
            "知怜冻足苦双摧，一生不向遐方履。",
            "凭谁赠我紫衣裘，中吴风土清且柔。",
            "令严气正天地肃，长歌白苎临寒流。",
            "玉兰酒熟金醅溢，太白连云尚殊□。",
            "书窗半掩昼始开，几日红梅断消息。"
        ],
        "notes": "",
        "id": "269e17978d7c869777cca8866a8ac625"
    },
    {
        "author": "王琪",
        "dynasty": "宋",
        "type": "诗",
        "rhythmic": "",
        "title": "清辉殿观唐明皇山水石字歌",
        "preface": "",
        "paragraphs": [
            "皇家四叶恢圣功，天临日烛清华戎。",
            "汉条静治洽柔教，老心稽古开神聪。",
            "有唐英主称好文，仙毫洒落驱风云。",
            "壮哉山水有奇字，焕乎八法存翠珉。",
            "自从弃置咸阳道，藓驳烟滋委宫草。",
            "天开神赞会休辰，甄收再作皇居宝。",
            "如何沦弃三百春，迎逢睿鉴来紫宸。",
            "奎钩粲粲光华动，群玉森森气象新。",
            "丹籞春妍瑞霭深，文梁藻栋结芳林。",
            "鸿翔凤翥径方丈，杯流泉涌蒙亲临。",
            "鲰臣荣幸从金舆，钩婉魂惊拭目初。",
            "多惭揽笔非清藻，唯庆千龄际帝图。"
        ],
        "notes": "",
        "id": "401e79eef950549cf6b6861ed7239925"
    },
    {
        "author": "王琪",
        "dynasty": "宋",
        "type": "诗",
        "rhythmic": "",
        "title": "无弦琴",
        "preface": "",
        "paragraphs": [
            "寂寞之淳音，其为乐至深。",
            "应嫌鼓腹者，独自抚弦琴。"
        ],
        "notes": "",
        "id": "67c34868b0372065384529a0f66c7df2"
    },
    {
        "author": "王琪",
        "dynasty": "宋",
        "type": "诗",
        "rhythmic": "",
        "title": "答永叔问",
        "preface": "",
        "paragraphs": [
            "班班疏雨寒无定，皎皎圆蟾望欲阑。",
            "应在浮云尽深处，更凭丝竹一催看。"
        ],
        "notes": "",
        "id": "e6691915a383f905e2f5e9ff3a7a18d4"
    },
    {
        "author": "王琪",
        "dynasty": "宋",
        "type": "诗",
        "rhythmic": "",
        "title": "红梅",
        "preface": "",
        "paragraphs": [
            "馆娃宫里旧精神，粉瘦琼寒露蕊新。",
            "园吏无端偷折去，凤城从此有双身。"
        ],
        "notes": "",
        "id": "f140433fa9f3fd0ca0efdcaf2c3a61c7"
    },
    {
        "author": "王琪",
        "dynasty": "宋",
        "type": "诗",
        "rhythmic": "",
        "title": "送安公归顶山瑞石庵",
        "preface": "",
        "paragraphs": [
            "谈空一纪余，重出访岩居。",
            "身是汾阳嗣，囊惟郭璞书。",
            "公侯倒屣后，泉石结茆初。",
            "山顶收榛栗，经秋信莫疏。"
        ],
        "notes": "",
        "id": "c404fbf62e2e1180381e9160ec6dd816"
    },
    {
        "author": "王琪",
        "dynasty": "宋",
        "type": "诗",
        "rhythmic": "",
        "title": "垂虹亭",
        "preface": "",
        "paragraphs": [
            "红桥跨浪二千尺，桥上危亭在水心。",
            "六月火云烧万里，夜来风细似秋深。"
        ],
        "notes": "",
        "id": "fac3fc00f6f48ade18dd4bd58a349344"
    },
    {
        "author": "王琪",
        "dynasty": "宋",
        "type": "诗",
        "rhythmic": "",
        "title": "题招隠寺",
        "preface": "",
        "paragraphs": [
            "苍崖何蟠回，尝为隠君宅。",
            "孰谓人琴亡，松风正萧瑟。",
            "花闲雪英舞，鹿去岩泉冽。",
            "经声草堂迥，天香中夜发。",
            "月落山气深，清猿啸亦绝。",
            "如何人外迹，轻为世网别。"
        ],
        "notes": "",
        "id": "09909a7265ac3923bbba42797770d937"
    },
    {
        "author": "王琪",
        "dynasty": "宋",
        "type": "诗",
        "rhythmic": "",
        "title": "绝句  其一",
        "preface": "",
        "paragraphs": [
            "香溪春老误寻芳，只有愁云映夕阳。",
            "今日重来已如此，何须更问海生桑。"
        ],
        "notes": "",
        "id": "008a4ab1f60943fca96caec45b3148ba"
    },
    {
        "author": "王琪",
        "dynasty": "宋",
        "type": "诗",
        "rhythmic": "",
        "title": "绝句  其二",
        "preface": "",
        "paragraphs": [
            "正月初弦二月赊，小园春事已如麻。",
            "强夸力健因移石，不减公忙为种花。"
        ],
        "notes": "",
        "id": "fbd36781d513f24ff7318edea2704df0"
    },
    {
        "author": "王琪",
        "dynasty": "宋",
        "type": "诗",
        "rhythmic": "",
        "title": "暮春游小园",
        "preface": "",
        "paragraphs": [
            "一丛梅粉褪残妆，涂抹新红上海棠。",
            "开到荼䕷花事了，丝丝天棘出莓墙。"
        ],
        "notes": "",
        "id": "f9e5f42d3a864278c774e67e88e5105a"
    },
    {
        "author": "王琪",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "春风吹孤云。"
        ],
        "notes": "",
        "id": "d1169c2f40726251e0169b310c28a558"
    },
    {
        "author": "王琪",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "万壑松声山雨过，一川花气水风生。"
        ],
        "notes": "",
        "id": "acde9889910a19e2cb786c271810023a"
    },
    {
        "author": "王琪",
        "dynasty": "宋",
        "type": "诗",
        "rhythmic": "",
        "title": "句  其三",
        "preface": "",
        "paragraphs": [
            "烟径掠花飞远远，晓窗惊梦语匆匆。"
        ],
        "notes": "",
        "id": "c9c63a08284803d49e04c4595e695f35"
    },
    {
        "author": "王琪",
        "dynasty": "宋",
        "type": "诗",
        "rhythmic": "",
        "title": "句  其四",
        "preface": "",
        "paragraphs": [
            "陇雁半惊天在水，征人相顾月如霜。"
        ],
        "notes": "",
        "id": "b6305d92f1a58c35171e95141955c3a7"
    },
    {
        "author": "王琪",
        "dynasty": "宋",
        "type": "诗",
        "rhythmic": "",
        "title": "句  其五",
        "preface": "",
        "paragraphs": [
            "蜀江雪浪来天际，一派泉舂宝钗碎。"
        ],
        "notes": "",
        "id": "33bf66a126c5e73e12b91c274193a516"
    },
    {
        "author": "王琪",
        "dynasty": "宋",
        "type": "诗",
        "rhythmic": "",
        "title": "句  其六",
        "preface": "",
        "paragraphs": [
            "结伴不禁鸳瓦冷，羞明常怯玉钩斜。"
        ],
        "notes": "",
        "id": "52235670aac51ba127cab3d3fec3e06f"
    },
    {
        "author": "王琪",
        "dynasty": "宋",
        "type": "诗",
        "rhythmic": "",
        "title": "句  其七",
        "preface": "",
        "paragraphs": [
            "张亢触墙成八字。"
        ],
        "notes": "",
        "id": "e73b495689189a3ad0628d36b46132bd"
    },
    {
        "author": "王琪",
        "dynasty": "宋",
        "type": "诗",
        "rhythmic": "",
        "title": "句  其八",
        "preface": "",
        "paragraphs": [
            "疾风甚雨青春老，瘦马疲牛绿野深。"
        ],
        "notes": "",
        "id": "08f7e77127e5e426beed13c614791c1d"
    },
    {
        "author": "王琪",
        "dynasty": "宋",
        "type": "诗",
        "rhythmic": "",
        "title": "句  其九",
        "preface": "",
        "paragraphs": [
            "谁将水调歌秋雁，不遣君王待曲终。"
        ],
        "notes": "",
        "id": "efe9a173354bd7ad9dfba4b9c345f4f0"
    },
    {
        "author": "王琪",
        "dynasty": "宋",
        "type": "诗",
        "rhythmic": "",
        "title": "句  其一○",
        "preface": "",
        "paragraphs": [
            "蚕寒冰茧瘦，蜂老露房欹。"
        ],
        "notes": "",
        "id": "2cd48f0990912520416534461825b8aa"
    },
    {
        "author": "王琪",
        "dynasty": "宋",
        "type": "诗",
        "rhythmic": "",
        "title": "句  其一一",
        "preface": "",
        "paragraphs": [
            "鱼寒不食清池钓，鹭静频惊小阁棋。"
        ],
        "notes": "",
        "id": "292882848b59c100cd36f4133ad56509"
    },
    {
        "author": "王琪",
        "dynasty": "宋",
        "type": "诗",
        "rhythmic": "",
        "title": "句  其一二",
        "preface": "",
        "paragraphs": [
            "露槿东西照，风荷向背愁。"
        ],
        "notes": "",
        "id": "8f2f9cf543f67fe602615b30284947f3"
    },
    {
        "author": "王琪",
        "dynasty": "宋",
        "type": "诗",
        "rhythmic": "",
        "title": "句  其一三",
        "preface": "",
        "paragraphs": [
            "凉吹易成团扇恨，夕阳偏结小窗愁。"
        ],
        "notes": "",
        "id": "e6f8ec8bc43ca5df32669cf7761b4141"
    },
    {
        "author": "王琪",
        "dynasty": "宋",
        "type": "诗",
        "rhythmic": "",
        "title": "句  其一四",
        "preface": "",
        "paragraphs": [
            "山花冷隔何堪折，一曲红梅字字香。"
        ],
        "notes": "",
        "id": "bfbb319026b19e052370d348275fc780"
    },
    {
        "author": "王琪",
        "dynasty": "宋",
        "type": "诗",
        "rhythmic": "",
        "title": "句  其一五",
        "preface": "",
        "paragraphs": [
            "鱼上晚潮沙市合，鸦啼寒树石城昏。"
        ],
        "notes": "",
        "id": "daed28c71b8386a95873dd57553d8655"
    },
    {
        "author": "王琪",
        "dynasty": "宋",
        "type": "诗",
        "rhythmic": "",
        "title": "句  其一六",
        "preface": "",
        "paragraphs": [
            "枫迷楚客伤春野，山晦荆王梦雨天。"
        ],
        "notes": "",
        "id": "9e0e9bdc6d98feefae310511de4318e4"
    }
]