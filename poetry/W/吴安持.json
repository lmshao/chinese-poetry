[
    {
        "author": "吴安持",
        "dynasty": "宋",
        "type": "诗",
        "rhythmic": "",
        "title": "送程给事知越州",
        "preface": "",
        "paragraphs": [
            "岭表骚然避贼锋，番禺当此每从容。",
            "故知封豕非无意，自是金城不可攻。",
            "海峤百年忻受赐，承明三接正酬庸。",
            "山阴岂足劳公久，能活千人尚有封。"
        ],
        "notes": "",
        "id": "7fa0250187b22bb6bdc38685280c036a"
    },
    {
        "author": "吴安持",
        "dynasty": "宋",
        "type": "诗",
        "rhythmic": "",
        "title": "驾幸太学倡和",
        "preface": "",
        "paragraphs": [
            "翰林墨客奏封章，天子欣然幸国庠。",
            "彩仗六龙初拥路，青衿三舍已重修。",
            "隆儒共庆贤尧舜，访道谁知应帝王。",
            "附凤骞渊皆法从，独惭由也亦升堂。"
        ],
        "notes": "",
        "id": "10a4a838daf09b4ed13799d357f5d553"
    }
]