[
    {
        "author": "吴礼之",
        "dynasty": "宋",
        "type": "词",
        "rhythmic": "丑奴儿・采桑子",
        "title": "",
        "preface": "",
        "paragraphs": [
            "金风颤叶，那更饯别江楼。",
            "听凄切、阳关声断，楚馆云收。",
            "去也难留。",
            "万重烟水一扁舟。",
            "锦屏罗幌，多应换得，蓼岸苹洲。",
            "凝想恁时欢笑，伤今萍梗悠悠。",
            "谩回首、妖娆何处，眷恋无由。",
            "先自悲秋。",
            "眼前景物只供愁。",
            "寂寥情绪，也恨分浅，也悔风流。"
        ],
        "notes": "",
        "id": "06cee5c518c457d0e535d19f19505c36"
    },
    {
        "author": "吴礼之",
        "dynasty": "宋",
        "type": "词",
        "rhythmic": "喜迁莺",
        "title": "",
        "preface": "",
        "paragraphs": [
            "银蟾光彩。",
            "喜稔岁闰正，元宵还再。",
            "乐事难并，佳时罕遇，依旧试灯何碍。",
            "花市又移星汉，莲炬重芳人海。",
            "尽勾引，遍嬉游宝马，香车喧隘。",
            "晴快。",
            "天意教、人月更圆，偿足风流债。",
            "媚柳烟浓，夭桃红小，景物迥然堪爱。",
            "巷陌笑声不断，襟袖馀香仍在。",
            "待归也，便相期明日，踏青挑菜。"
        ],
        "notes": "",
        "id": "00eda83b46819aeceeeffc5069156850"
    },
    {
        "author": "吴礼之",
        "dynasty": "宋",
        "type": "词",
        "rhythmic": "失调名",
        "title": "",
        "preface": "",
        "paragraphs": [
            "我不成、心酸眼软。"
        ],
        "notes": "",
        "id": "f6128b5d918025f5b31dc024525b7b7f"
    },
    {
        "author": "吴礼之",
        "dynasty": "宋",
        "type": "词",
        "rhythmic": "好事近",
        "title": "",
        "preface": "",
        "paragraphs": [
            "金菊间芙蓉，秋意未为萧索。",
            "临水见山庭院。",
            "伴玉人杯酌。",
            "携炉终日袅沈烟，氤氲篆文□。",
            "可惜被风吹散，把袖儿笼著。"
        ],
        "notes": "",
        "id": "67ffd2818df227a0ce9d56a7df678f78"
    },
    {
        "author": "吴礼之",
        "dynasty": "宋",
        "type": "词",
        "rhythmic": "杏花天",
        "title": "",
        "preface": "",
        "paragraphs": [
            "闷来凭得阑干暖。",
            "自手引、朱帘高卷。",
            "桃花半露胭脂面。",
            "芳草如茵乍展。",
            "烟光散、湖光潋滟。",
            "映绿柳、黄鹂巧啭。",
            "遥山好似宫眉浅。",
            "人比遥山更远。"
        ],
        "notes": "",
        "id": "153c19f44bdebe6c2dd7e6afc9b29ccc"
    },
    {
        "author": "吴礼之",
        "dynasty": "宋",
        "type": "词",
        "rhythmic": "柳梢青",
        "title": "",
        "preface": "",
        "paragraphs": [
            "板约红牙。",
            "歌翻白雪，杯泛流霞。",
            "苏小情多，潘郎年少，欢计生涯。",
            "轩窗临水人家。",
            "更门掩、青春杏花。",
            "百万呼卢，十千沽酒，不负韶华。"
        ],
        "notes": "",
        "id": "8096d0a67610dcc542111d2742b0cfec"
    },
    {
        "author": "吴礼之",
        "dynasty": "宋",
        "type": "词",
        "rhythmic": "桃源忆故人",
        "title": "",
        "preface": "",
        "paragraphs": [
            "画桥流水飞花舞。",
            "柳外斜风细雨。",
            "红瘦绿肥春暮。",
            "肠断桃源路。",
            "欢随仙子乘鸾去。",
            "镂月裁云何处。",
            "唯有病和愁绪。",
            "肯伴刘郎住。"
        ],
        "notes": "",
        "id": "f5938870bd751f26916e452e8d9ac649"
    },
    {
        "author": "吴礼之",
        "dynasty": "宋",
        "type": "词",
        "rhythmic": "浣溪沙",
        "title": "",
        "preface": "",
        "paragraphs": [
            "南国风流是故乡。",
            "红盐落子不因霜。",
            "于中小底最珍藏。",
            "荐酒荐茶些子涩，透心透顶十分香。",
            "可人回味越思量。"
        ],
        "notes": "",
        "id": "71734ec5dc5f34626c9c70cefc2f4af4"
    },
    {
        "author": "吴礼之",
        "dynasty": "宋",
        "type": "词",
        "rhythmic": "渔家傲",
        "title": "",
        "preface": "",
        "paragraphs": [
            "红日三竿莺百啭。",
            "梦回鸳枕离魂乱。",
            "料得玉人肠已断。",
            "眉峰敛。",
            "晓妆镜里春愁满。",
            "绿琐窗深难见面。",
            "云笺谩写教谁传。",
            "闻道笙歌归小院。",
            "梁尘颤。",
            "多因唱我新词劝。"
        ],
        "notes": "",
        "id": "b00d0ef73fa0290f701394e5403a473e"
    },
    {
        "author": "吴礼之",
        "dynasty": "宋",
        "type": "词",
        "rhythmic": "瑞鹤仙",
        "title": "",
        "preface": "",
        "paragraphs": [
            "风传秋信至。",
            "颤叶叶庭梧，飘零阶砌。",
            "年华迅流水。",
            "况荣枯翻手，存亡弹指。",
            "谁编故纸。",
            "论古往、英雄斗智。",
            "在当时、唤做功名，到此尽成闲气。",
            "何谓。",
            "生为行客，死乃归人，世同驿邸。",
            "十步九计。",
            "空捞攘，谩儿戏。",
            "忍都将、有限光阴萦绊，趁逐无穷天地。",
            "我直须、跳出樊笼，做个俏底。"
        ],
        "notes": "",
        "id": "7c71afbca62c39f015efa3c1ab5bdffa"
    },
    {
        "author": "吴礼之",
        "dynasty": "宋",
        "type": "词",
        "rhythmic": "生查子",
        "title": "",
        "preface": "",
        "paragraphs": [
            "吴山与越山，相对摩今古。",
            "袅缆浙江亭，回首西兴渡。",
            "区区名利人，无分香闺住。",
            "匆遽促征鞍，又入临平路。"
        ],
        "notes": "",
        "id": "04933659e83c83f90d2cc3f755120c55"
    },
    {
        "author": "吴礼之",
        "dynasty": "宋",
        "type": "词",
        "rhythmic": "蓦山溪",
        "title": "",
        "preface": "",
        "paragraphs": [
            "刘郎老矣，倦入繁华地。",
            "触目愈伤情，念陈迹、人非物是。",
            "共谁携手，落日步江村，临远水，对遥山，闲看烟云起。",
            "买牛卖剑，便作儿孙计。",
            "朋旧自荣华，也怜我、无名无利。",
            "箪瓢锺鼎，等是百年身，空妄作，枉迂回，贪爱从今止。"
        ],
        "notes": "",
        "id": "38dca7a981e9bb615b0822b642428d9d"
    },
    {
        "author": "吴礼之",
        "dynasty": "宋",
        "type": "词",
        "rhythmic": "蝶恋花",
        "title": "",
        "preface": "",
        "paragraphs": [
            "满地落红初过雨。",
            "绿树成阴，紫燕风前舞。",
            "烟草低迷萦小路。",
            "昼长人静扃朱户。",
            "沈水香销新剪苎。",
            "敧枕朦胧，花底闻莺语。",
            "春梦又还随柳絮。",
            "等闲飞过东墙去。"
        ],
        "notes": "",
        "id": "8766af2af8b785b384e093b6ddb46656"
    },
    {
        "author": "吴礼之",
        "dynasty": "宋",
        "type": "词",
        "rhythmic": "蝶恋花",
        "title": "",
        "preface": "",
        "paragraphs": [
            "急水浮萍风里絮。",
            "恰似人情，恩爱无凭据。",
            "去便不来来便去。",
            "到头毕竟成轻负。",
            "帘卷春山朝又暮。",
            "莺燕空忙，不念花无主。",
            "心事万千谁与诉。",
            "断云零雨知何处。"
        ],
        "notes": "",
        "id": "01b4407dde373f7cf5e6ac54ca9091cf"
    },
    {
        "author": "吴礼之",
        "dynasty": "宋",
        "type": "词",
        "rhythmic": "蝶恋花",
        "title": "",
        "preface": "",
        "paragraphs": [
            "睡思厌厌莺唤起。",
            "帘卷东风，犹未忺梳洗。",
            "眼细眉长云拥髻。",
            "笑垂罗袖熏沈水。",
            "媚态盈盈闲举止。",
            "只有江梅，清韵能相比。",
            "诗酒琴棋歌舞地。",
            "又还同醉春风里。"
        ],
        "notes": "",
        "id": "3370cd7b30fd0aebbd2dff21bbb3c534"
    },
    {
        "author": "吴礼之",
        "dynasty": "宋",
        "type": "词",
        "rhythmic": "谒金门",
        "title": "",
        "preface": "",
        "paragraphs": [
            "风乍扇，帘外落红千片。",
            "飞尽落花春不管，斗忙莺与燕。",
            "往事上心撩乱，睡起日高犹倦。",
            "料得伊家情眷眷，近来长梦见。"
        ],
        "notes": "",
        "id": "5890be04801f0c0ae223d60e80dc6fc4"
    },
    {
        "author": "吴礼之",
        "dynasty": "宋",
        "type": "词",
        "rhythmic": "雨中花・夜行船",
        "title": "",
        "preface": "",
        "paragraphs": [
            "眷浓恩重，长离永别，凭谁为返香魂。",
            "忆湘裙霞袖，杏脸樱唇。",
            "眉扫春山淡淡，眼裁秋水盈盈。",
            "便如何忘得，温柔情态，恬静天真。",
            "凭栏念及，夕阳西下，暮烟四起江村。",
            "渐入夜、疏星映柳，新月笼云。",
            "酝造一生清瘦，能消几个黄昏。",
            "断肠时候，帘垂深院，人掩重门。"
        ],
        "notes": "",
        "id": "b84eec0ab4e5794ae9465c9c0142919b"
    },
    {
        "author": "吴礼之",
        "dynasty": "宋",
        "type": "词",
        "rhythmic": "霜天晓角",
        "title": "",
        "preface": "",
        "paragraphs": [
            "西风又急。",
            "细雨黄花湿。",
            "楼枕一篙烟水，兰舟漾、画桥侧。",
            "念昔。",
            "空泪滴。",
            "故人何处觅。",
            "魂断菱歌凄怨，疏帘卷、暮山碧。"
        ],
        "notes": "",
        "id": "43209b3127959a910c5c84b8b0358184"
    },
    {
        "author": "吴礼之",
        "dynasty": "宋",
        "type": "词",
        "rhythmic": "霜天晓角",
        "title": "",
        "preface": "",
        "paragraphs": [
            "连环易缺。",
            "难解同心结。",
            "痴呆佳人才子，情缘重、怕离别。",
            "意切。",
            "人路绝。",
            "共沈烟水阔。",
            "荡漾香魂何处，长桥月。",
            "断桥月。"
        ],
        "notes": "",
        "id": "8893c5c52943e35a9f3c2a3a7a3bd84a"
    },
    {
        "author": "吴礼之",
        "dynasty": "宋",
        "type": "词",
        "rhythmic": "风入松",
        "title": "",
        "preface": "",
        "paragraphs": [
            "苹汀蓼岸荻花洲。",
            "占断清秋。",
            "五湖景物供心眼，几曾有、一点闲愁。",
            "梦里翩翩胡蝶，觉来叶叶渔舟。",
            "谢郎随分总优游。",
            "信任沈浮。",
            "恬然云水无贪吝，笑腰缠、骑鹤扬州。",
            "只恐丹青妙笔，写传难尽风流。"
        ],
        "notes": "",
        "id": "68ef2d582ac850f66577d036d1bd5abc"
    }
]