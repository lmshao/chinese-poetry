[
    {
        "author": "王休",
        "dynasty": "宋",
        "type": "诗",
        "rhythmic": "",
        "title": "过董叔达故居",
        "preface": "",
        "paragraphs": [
            "短石拂荒阡，诵君孝行全。",
            "甘泉潜易地，至德上通天。",
            "明诏再三下，承欢八十年。",
            "草堂遗址在，溪水遶涓涓。"
        ],
        "notes": "",
        "id": "a315d39f030f909f142f31a82392a478"
    },
    {
        "author": "王休",
        "dynasty": "宋",
        "type": "诗",
        "rhythmic": "",
        "title": "游普济寺",
        "preface": "",
        "paragraphs": [
            "排险凌空入磴斜，参差金碧倚烟霞。",
            "一山门里分三刹，万柳湖边带几家。",
            "世上无人吞栗棘，国中有佛吐莲花。",
            "凭栏凝望遥天表，数点青山似乱鸦。"
        ],
        "notes": "",
        "id": "925d8c28686f248b0a1e83d1b373f53a"
    }
]