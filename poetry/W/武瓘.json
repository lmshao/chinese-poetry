[
    {
        "author": "武瓘",
        "dynasty": "唐",
        "type": "诗",
        "rhythmic": "",
        "title": "九日卫使君筵上作",
        "preface": "",
        "paragraphs": [
            "佳晨登赏喜还乡，谢宇开筵晚兴长。",
            "满眼黄花初泛酒，隔烟红树欲迎霜。",
            "千家门户笙歌发，十里江山白鸟翔。",
            "共贺安人丰乐岁，幸陪珠履侍银章。"
        ],
        "notes": "",
        "id": "14d7aa10802452ed952bc77991f919de"
    },
    {
        "author": "武瓘",
        "dynasty": "唐",
        "type": "诗",
        "rhythmic": "",
        "title": "劝酒",
        "preface": "",
        "paragraphs": [
            "劝君金屈巵，满酌不须辞。",
            "花发多风雨，人生足别离。"
        ],
        "notes": "",
        "id": "6842c05668c2543eae2cf16b542efd46"
    },
    {
        "author": "武瓘",
        "dynasty": "唐",
        "type": "诗",
        "rhythmic": "",
        "title": "感事",
        "preface": "",
        "paragraphs": [
            "花开蝶满枝，花谢蝶还稀。",
            "惟有旧巢燕，主人贫亦归。"
        ],
        "notes": "",
        "id": "2368813301530fc0052f486363c0d66f"
    }
]