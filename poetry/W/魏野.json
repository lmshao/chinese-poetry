[
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "乙巳岁郊天后作",
        "preface": "",
        "paragraphs": [
            "万物尽熙熙，郊天礼毕时。",
            "安边文教远，过海赦书迟。",
            "南牧虽无也，东封合有之。",
            "茅堂自歌咏，何必向丹墀。"
        ],
        "notes": "",
        "id": "9c4c3923b7702ff20f0c94df8ff9f47d"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "秋日怀王专",
        "preface": "",
        "paragraphs": [
            "菊花原上立，村落雨晴初。",
            "晚吹清群物，秋光澹太虚。",
            "空看新鴈字，不得故人书。",
            "犹頼华亭鹤，林闲伴索居。"
        ],
        "notes": "",
        "id": "c81307177e014c108df00d95f8097c16"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "新晴书事上知府宋谏议",
        "preface": "",
        "paragraphs": [
            "美化何因见，民歌处处同。",
            "雨申诸县足，狱奏半年空。",
            "郡阁烟光里，人家霁色中。",
            "偶吟知浅拙，将献愧明公。"
        ],
        "notes": "",
        "id": "fc91cea3f0038a5682aa80f39f7d271c"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "赠岐贲推官",
        "preface": "",
        "paragraphs": [
            "动静不违书，如君始是儒。",
            "婢闲犹画卦，儿戏亦投壶。",
            "门冷僧长往，官清道更孤。",
            "吾君能大用，皇宋即唐虞。"
        ],
        "notes": "",
        "id": "3092466fa1b689d504b8afd9a70ef8da"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "闲居书事",
        "preface": "",
        "paragraphs": [
            "无才动圣君，养拙住山村。",
            "临事知闲贵，澄心觉道尊。",
            "成家书满屋，添口鹤生孙。",
            "仍喜多时雨，经春免灌园。"
        ],
        "notes": "",
        "id": "2c855620ec483a698e830e3d4fb23c2b"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "寄赠华山致仕韩见素",
        "preface": "",
        "paragraphs": [
            "尽垂华发恋金门，独乞悬车未五旬。",
            "清世一般为隠逸，碧霄两处应星辰。",
            "绣衣脱下宁妨贵，锦帐眠来不称贫。",
            "潇洒易添新道气，光阴难改旧风神。",
            "老轻白傅方归洛，乱鄙黄公始避秦。",
            "象简岂同青竹杖，廌冠争胜白纶巾。",
            "世间名系昌朝客，物外衔称太华人。",
            "醉指鼇头为别业，吟夸仙掌是比邻。",
            "剑生尘土揩磨懒，书带烟岚晒曝频。",
            "石鼓晓听殊待漏，玉潭时看异迷津。",
            "琴怜徽外声弥澹，酒爱𥬠中味更醇。",
            "精细处方因疗鹤，等闲开食为迎宾。",
            "芝田女仆皆能采，兰佩儿童亦解纫。",
            "丹诀有灵还似性，诗篇无病恰如身。",
            "要君计想嫌弘景，弃室翻应笑子真。",
            "预祝全家上升日，愿停绛节许相亲。"
        ],
        "notes": "",
        "id": "82e17dccf494101ce850103f499802f3"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "和呈寇相公见赠",
        "preface": "",
        "paragraphs": [
            "深严相府绝纤埃，宴会寻常召不才。",
            "孙合有歌凝翠黛，召棠无讼锁青苔。",
            "凤池即看三回入，蜗舍曾蒙数度来。",
            "仍赐雅章惭继和，朱门将献又徘徊。"
        ],
        "notes": "",
        "id": "2972ea373c73511faa94f0bf24c3a646"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "谢呈寇相公召宴",
        "preface": "",
        "paragraphs": [
            "两度为霖六镇临，春残公暇宴棠阴。",
            "周瑜辩乐宁妨醉，裴度论兵不废吟。",
            "五色诏书丹凤降，十香御酒翠娥斟。",
            "野人每喜陪樽俎，三入唯愁阻访寻。"
        ],
        "notes": "",
        "id": "c33ca27dc2c5bf44d9152910043c3902"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "上知府寇相公",
        "preface": "",
        "paragraphs": [
            "文武禀全才，何人更可陪。",
            "有官居鼎鼐，无宅起楼台。",
            "圣主诗方和，亲王状始回。",
            "镇临求二陕，调燮辍三台。",
            "凤阁须重去，龙旌暂拥来。",
            "下车三度雨，上事数声雷。",
            "未暇瞻珪璧，先蒙访草莱。",
            "几思趋相府，恐惧复徘徊。"
        ],
        "notes": "",
        "id": "1cf620d561b9f7e3fcb2ecf328f9b3e5"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "寇相公生辰二首  其一",
        "preface": "",
        "paragraphs": [
            "岳渎精英气，来钟积庆门。",
            "何时生上相，明日是中元。",
            "仙药宁无种，灵椿别有根。",
            "伫期三入后，一品见玄孙。"
        ],
        "notes": "",
        "id": "17f867c94e44222166b61c14f8974376"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "寇相公生辰二首  其二",
        "preface": "",
        "paragraphs": [
            "弈世英髦命世贤，悬弧时节早秋天。",
            "蟾光望处将三五，凤历推来恰半千。",
            "功向清朝终突兀，寿同皇祚合连延。",
            "预愁来岁逢今日，不得中书献此篇。"
        ],
        "notes": "",
        "id": "72929f0825d078254d2ce24c877a33dd"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "谢知府寇相公降访  其一",
        "preface": "",
        "paragraphs": [
            "昼睡方浓向竹斋，柴门日午尚慵开。",
            "惊回一觉游仙梦，村巷传呼宰相来。"
        ],
        "notes": "",
        "id": "39356459876adf7d7d5f20deb9e6b897"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "谢知府寇相公降访  其二",
        "preface": "",
        "paragraphs": [
            "中书两入寇尚书，出镇雄藩半载余。",
            "棠树阴中无讼听，闲骑宝马到茅庐。"
        ],
        "notes": "",
        "id": "d0f61fb7465a9ba526281a2d29a26b5f"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "寇相公生辰因有寄献",
        "preface": "",
        "paragraphs": [
            "宋朝元老更谁先，已咏功成二十年。",
            "好去上天辞将相，归来平地作神仙。",
            "坐看云岫资闲兴，卧听霓裳引醉眠。",
            "多少年辰献诗者，应无真祷似狂篇。"
        ],
        "notes": "",
        "id": "2d71f900ebfd713032225a83fdab1c13"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "和臧奎秋夜书怀",
        "preface": "",
        "paragraphs": [
            "林中独坐欲中宵，落叶纷纷触坏袍。",
            "月影渐移蛩韵急，露华初上鹤声高。",
            "四时催老秋偏感，万事萦心夜更劳。",
            "犹頼清风知我意，频吹庭竹助萧骚。"
        ],
        "notes": "",
        "id": "f96470e1e5ae0e9e0e9e4f620a33031f"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "上知府袁刑部",
        "preface": "",
        "paragraphs": [
            "星辰虽应碧虚中，富贵情疏道气融。",
            "遶野云烟陪淡薄，入衙山水学清通。",
            "申湖静泛孤舟月，棠树凉生一扇风。",
            "却有祖先难似处，献诗民住乐郊东。"
        ],
        "notes": "",
        "id": "a196d4b00eb1b93818342ea37e30064f"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "谢薛端公寄惠素纱",
        "preface": "",
        "paragraphs": [
            "鹤色纱蒙乌府寄，裁衣不称著林中。",
            "水亭君有亲题处，留待他时染碧笼。"
        ],
        "notes": "",
        "id": "dcab641576396b4b2d959c167972c446"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "寄俞太中山人",
        "preface": "",
        "paragraphs": [
            "太白空来数百年，贯之今称隠其闲。",
            "静应笑我藏名拙，惹得人多到竹关。"
        ],
        "notes": "",
        "id": "c7cdb52ece224d2b4e0cf9d89a983b4a"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "上知府赵侍郎二首  其一",
        "preface": "",
        "paragraphs": [
            "往哲英灵在，重生出镇初。",
            "傅岩存旧迹，棠树认前居。",
            "美化民歌实，流言帝觉虚。",
            "暂来淹外郡，再入老中书。",
            "善欲皆升举，奸思尽剪除。",
            "登科嗤负鼎，避事鄙悬车。",
            "权助天生杀，才随道卷舒。",
            "百官凭整肃，万物待吹嘘。",
            "接士殊龙板，寻僧却隼旟。",
            "嘉谋常启沃，谏草旋焚如。",
            "赤子方安枕，黄巾亦荷锄。",
            "囚无经宿禁，农有数年储。",
            "山势朝衙署，河声贯里闾。",
            "野人携此咏，将献几踌躇。"
        ],
        "notes": "",
        "id": "e1e2b42b3fa5370d2ab272509b62ef13"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "上知府赵侍郎二首  其二",
        "preface": "",
        "paragraphs": [
            "坐棠虚庙堂，俗亦似身康。",
            "药按仙方炼，茶开御印尝。",
            "吏因呈案惧，民为立碑忙。",
            "公退无余事，逍遥只道装。"
        ],
        "notes": "",
        "id": "8bbb24823314d85b1d892cf7867f10c9"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "冬日书事",
        "preface": "",
        "paragraphs": [
            "一月天不暖，前村到岂能。",
            "闲闻啄木鸟，疑是打门僧。",
            "松色浓经雪，溪声涩带冰。",
            "吟余还默坐，稚子问慵应。"
        ],
        "notes": "",
        "id": "0c8b64a26f886158d060d1823314561a"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "盆池萍",
        "preface": "",
        "paragraphs": [
            "乍认庭前青藓合，深疑鉴里翠钿稠。",
            "莫嫌生处波澜小，免得漂然逐众流。"
        ],
        "notes": "",
        "id": "28da87b40782d594ac27f6137026a715"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "留题敷水李先生隠居",
        "preface": "",
        "paragraphs": [
            "棠树阴中来得得，莲花峰下去迟迟。",
            "好将门外岩磨取，为刻西巡御赐诗。"
        ],
        "notes": "",
        "id": "79a4c66e8843ebfc618875e37a8fcd8d"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "送赵侍郎移镇长安",
        "preface": "",
        "paragraphs": [
            "千骑萧萧晓发时，雨先一夜洒长岐。",
            "尽知暂去临鹑野，即看重来向凤池。",
            "函谷乱花明剑珮，灞桥垂柳拂旌旗。",
            "不同调鼎民皆乐，秦甸欢呼陕服悲。"
        ],
        "notes": "",
        "id": "119ffb532ed1ea0c24fc32a5a00e0e7d"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "送王专推官赴任河中",
        "preface": "",
        "paragraphs": [
            "声华籍籍祖风存，况佐风流谢使君。",
            "健笔想无诗债负，漏巵应少酒知闻。",
            "趣装剑懒从人借，谒庙香非为己焚。",
            "好对前山思节俭，夷齐饿死舜耕耘。"
        ],
        "notes": "",
        "id": "d68c7155fc6e529896a9ea86c031429a"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "酬薛田推官见赠",
        "preface": "",
        "paragraphs": [
            "红莲客惠碧云篇，未及他山买石镌。",
            "且选眼前麄竹上，和烟大刻两三联。"
        ],
        "notes": "",
        "id": "fa3541a602a4b274b433f4e0ad60829e"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "谢王耿太博惠藤床王虞部惠藤枕",
        "preface": "",
        "paragraphs": [
            "藤床藤枕睡腾腾，软胜眠莎与曲肱。",
            "知似边韶偏寄惠，梦中长亦感空心朋。"
        ],
        "notes": "",
        "id": "1bd35e99bd5395d141d17e9c85e48884"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "苔钱八韵",
        "preface": "",
        "paragraphs": [
            "物外幽奇物，吟看复叹吁。",
            "豪家如可用，穷巷却应无。",
            "闲共僧赢得，卑嫌俗竞呼。",
            "山疑和雨买，地似带烟租。",
            "密锁怜庭竹，深藏恨砌芜。",
            "贪多宁损志，嫌少不为愚。",
            "良冶何由铸，常流岂易图。",
            "野人唯自爱，难把悦妻孥。"
        ],
        "notes": "",
        "id": "ae5a6daedc15d45e4eba2b1e56cba8e1"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "题崇胜院河亭",
        "preface": "",
        "paragraphs": [
            "陕郡衙中寺，亭临翠霭闲。",
            "数声离岸舻，几点别州山。",
            "野客犹思住，江鸥亦忘还。",
            "隔墙歌舞地，喧静不相关。"
        ],
        "notes": "",
        "id": "269848608566a334d852d6d301975776"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "送徐道士赴阙",
        "preface": "",
        "paragraphs": [
            "捧诏异常伦，无官岂累真。",
            "瓢知空似性，琴想重于身。",
            "卧必思云切，行应待鹤频。",
            "林间起相送，渐觉世还淳。"
        ],
        "notes": "",
        "id": "af835ae40c3ffcff9aa8a891ccab852d"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "寄赠蓝田王辟寺丞",
        "preface": "",
        "paragraphs": [
            "蓝田名冠古京华，诗匠移风更可夸。",
            "解使射生人改业，能令逐熟客安家。",
            "韩文公记存厅壁，王右丞居对县衙。",
            "见说偷闲偏往处，悟真寺最好烟霞。"
        ],
        "notes": "",
        "id": "98f94e6b1d65569457781be868bfce82"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "送赵寺簿东归",
        "preface": "",
        "paragraphs": [
            "官满犹如下第贫，轩车迎頼旧田文。",
            "九皋禽畔偏辞我，六出花中独送君。",
            "易把当杯唯俗物，难持賮路是溪云。",
            "孝终且觅甘棠倅，谈笑还图得再闻。"
        ],
        "notes": "",
        "id": "10d27ba230a0f1f4624261e3825f312e"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "和寇寺丞夏日游丽春园",
        "preface": "",
        "paragraphs": [
            "丽春园甲召公城，池想游鱼恨至清。",
            "一簇楼台如画出，数群鸥鹭似家生。",
            "芰荷香里垂纶坐，杨柳阴中把卷行。",
            "不领管弦唯静憩，相门年少有高情。"
        ],
        "notes": "",
        "id": "c4d86e69054e1d714e63a433193530e4"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "谢龙图李待制见寄  其一",
        "preface": "",
        "paragraphs": [
            "烟霄闲似在烟霞，唯有龙图学士家。",
            "和了御诗垂锦帐，卧听仙乐出宫花。"
        ],
        "notes": "",
        "id": "c09e8b206cb85788c151efab49f544d3"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "谢龙图李待制见寄  其二",
        "preface": "",
        "paragraphs": [
            "遥知清贵孰能攀，天上闲胜地上闲。",
            "除对圣君论道外，时题诗句落人间。"
        ],
        "notes": "",
        "id": "00da0e15a38b21dfc7ee005e93567d8f"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "喜岐贲王闱见访",
        "preface": "",
        "paragraphs": [
            "久别思方切，同来宿弊庐。",
            "闲听一夜话，胜读十年书。",
            "拙喜交情在，贫惭主礼疏。",
            "共嗟高会少，且愿更踌躇。"
        ],
        "notes": "",
        "id": "114c4e163dc215b0960da3c203e893a4"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "谢孙舍人题名水亭因有纪赠",
        "preface": "",
        "paragraphs": [
            "紫微客写青苔壁，不与寻常姓字同。",
            "多谢溪烟知我意，预先替作碧纱笼。"
        ],
        "notes": "",
        "id": "3c4bbe6085f7dc642a91688c837f2d58"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "赠潘阆",
        "preface": "",
        "paragraphs": [
            "昔贤放志多狂怪，若比今来总未如。",
            "从此华山图籍上，又添潘阆倒骑馿。"
        ],
        "notes": "",
        "id": "229ad7463a813cba2ee6bb761ee07d20"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "春日述怀",
        "preface": "",
        "paragraphs": [
            "春暖出茅亭，携筇傍水行。",
            "易谙驯鹿性，难辨鬭禽情。",
            "妻喜栽花活，童夸鬭草赢。",
            "翻嫌我慵拙，不解强谋生。"
        ],
        "notes": "",
        "id": "faa212957a4f97c977bbef08cb445ac5"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "同大孙状元送杨甫之蒲中",
        "preface": "",
        "paragraphs": [
            "蒲本舜都州，君思独去游。",
            "云分五老顶，河喷二妃楼。",
            "雨足禾初熟，霜迟叶尚稠。",
            "此行贫莫叹，饮饯是三头。"
        ],
        "notes": "",
        "id": "08ee9b4e54e3259e6af2983b3a16ee2e"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "送王衢赴举",
        "preface": "",
        "paragraphs": [
            "独荐因公道，孤寒去若何。",
            "遥装行李少，近事祖筵多。",
            "小雪飘嵩岳，微冰结汴河。",
            "归来乘驷马，林下愿重过。"
        ],
        "notes": "",
        "id": "c631e38462e3eb38c89a78673ffd974b"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "寄赠陈越兼简臧奎",
        "preface": "",
        "paragraphs": [
            "君游帝里共喧喧，我向溪边独悄然。",
            "工部声华穷委地，翰林风骨醉看天。",
            "朱门想少投封状，两制应多借盛编。",
            "伫听彤庭呈试罢，龙头相让一人前。"
        ],
        "notes": "",
        "id": "b66b0e3c963338b5f7ddea4993bc4512"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "白菊",
        "preface": "",
        "paragraphs": [
            "浓露繁霜著似无，几多光彩照庭除。",
            "何须更待萤兼雪，便好丛边夜读书。"
        ],
        "notes": "",
        "id": "e8764b947e586e5a01c3751c41fbb046"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "四十自咏",
        "preface": "",
        "paragraphs": [
            "闲心虽不动，记性觉潜衰。",
            "棋退难饶客，琴生却问儿。",
            "手慵农器信，身散道装知。",
            "笔砚将何用，除因改旧诗。"
        ],
        "notes": "",
        "id": "1c3f2629d84a519bda55690a2db53e77"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "喜大孙状元见访",
        "preface": "",
        "paragraphs": [
            "道同忘贵贱，陋巷每频看。",
            "相见唯呼字，留题不著官。",
            "狂吟无所忌，静坐有余欢。",
            "却恨归公署，茅堂会宿难。"
        ],
        "notes": "",
        "id": "5be3d668d742c57cfdf5ee0d7101c51d"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "谢师刑部见召",
        "preface": "",
        "paragraphs": [
            "锦帐公余后，纱巾召见初。",
            "一言忻契合，三拜愧生疏。",
            "渐见诗多拙，方知誉转虚。",
            "犹能时遣吏，相问到贫居。"
        ],
        "notes": "",
        "id": "ebf53cd4e4bf1ec1fb08888f32ebb7c6"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "赠三门漕运钱舍人",
        "preface": "",
        "paragraphs": [
            "相知有宿缘，一见两忻然。",
            "我拙宜名野，君廉恨姓钱。",
            "唱酬思阁笔，迎送愧楼船。",
            "却恐征归阙，慵过砥柱边。"
        ],
        "notes": "",
        "id": "0c7a22ac822966dccfc476dd7aae1b73"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "送太白山人俞太中之商于访道友王知常洎归故山",
        "preface": "",
        "paragraphs": [
            "羡我诗中偶有名，输君物外更无萦。",
            "水声山色为声色，鹤性云情是性情。",
            "四皓云间寻旧友，三清路上指前程。",
            "连天太白从今去，林下何时得再迎。"
        ],
        "notes": "",
        "id": "25b1b3c3fce1b117025f12f28089a044"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "暮秋怀闰师",
        "preface": "",
        "paragraphs": [
            "风清月白树红时，无奈重城隔闰师。",
            "却羡潺湲阶下水，夜深流入白莲池。"
        ],
        "notes": "",
        "id": "9af251ff7244a74128ef05fffb9c3cff"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "闻潘阆新授滁州散参因以寄贺",
        "preface": "",
        "paragraphs": [
            "江乡去想胜还乡，官职寻常事不常。",
            "会得圣君无别意，只应图继贾司仓。"
        ],
        "notes": "",
        "id": "3c91a40157b77c89773f13a38c5c8107"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "送朱台符学士关西巡抚",
        "preface": "",
        "paragraphs": [
            "圣主念黎庶，选君来抚绥。",
            "望高虚两制，权重带三司。",
            "帝泽随车布，文星逐郡移。",
            "语稀如学浅，仆少似官卑。",
            "疏减民间赋，编添马上诗。",
            "经游怜胜异，迎送厌歌吹。",
            "寒别申湖晚，晴过华岳迟。",
            "琼林想回日，未失赏花期。"
        ],
        "notes": "",
        "id": "9d5ead7cf286ea1492e825f95620572a"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "陪乔职方泛舟之三门谒禹祠",
        "preface": "",
        "paragraphs": [
            "波浪溅旌旗，东浮谒禹祠。",
            "千秋花发日，两院狱空时。",
            "城里闲棠树，船中舞柘枝。",
            "晋公曾禊洛，不召野人随。"
        ],
        "notes": "",
        "id": "58e93cccb6cc3ee4a52e40c872045385"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "冬日述怀",
        "preface": "",
        "paragraphs": [
            "瘿枕闲欹苇箔褰，浩然情性雪晴天。",
            "却嫌雏鹤饶声气，惊觉茅簷曝背眠。"
        ],
        "notes": "",
        "id": "68a2dad58231754f1a81a12e10a155c9"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "和三门窦寺丞见寄",
        "preface": "",
        "paragraphs": [
            "风情不独少人同，满腹书宁愧郝隆。",
            "职务恰如波正急，辎囊长似狱长空。",
            "柳藏衙树侵堤绿，旗插楼船照岸红。",
            "见说公余无一事，题诗多在禹祠中。"
        ],
        "notes": "",
        "id": "ba19d0249076cb44eb807047dc64c2b1"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "送李主簿之任南陵",
        "preface": "",
        "paragraphs": [
            "无叹徒劳向宦途，不群气岸有谁如。",
            "南陵暂掌仇香印，北阙终行贾谊书。",
            "且喜江山寻胜境，莫辞韦杜别幽居。",
            "少年跃马同星使，免得诗中道跨馿。"
        ],
        "notes": "",
        "id": "a882973a59f1631854fb60f01a8c4a9f"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "酬王太博见寄",
        "preface": "",
        "paragraphs": [
            "锦川谁为寄阳春，清浄堂中清浄人。",
            "二十八言刊石处，长如列宿照闲身。"
        ],
        "notes": "",
        "id": "8175aa6e412b64668bb87195ad0e7ec8"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "题闰师禅庭双竹",
        "preface": "",
        "paragraphs": [
            "离丛并长对禅扃，乍见翻疑是一茎。",
            "我恨与师居隔郭，他生愿似此君生。"
        ],
        "notes": "",
        "id": "f93c19c13bd390f69a331dda5946af8e"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "谢乔职方惠山菜",
        "preface": "",
        "paragraphs": [
            "山菜寻常见眼明，使君偏赐况新生。",
            "野人屈指皆知性，老圃从头不识名。",
            "五鼎减来为异味，一箪添出称闲情。",
            "儿童笑道真嘉馔，诗思因餐觉转清。"
        ],
        "notes": "",
        "id": "4d85876ad8345e16b38cbc13edb3100a"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "送丕上人南游",
        "preface": "",
        "paragraphs": [
            "江山独去游，游遍始应休。",
            "云外敲清磬，船中剃白头。",
            "阻风孤岛晚，听雨二林秋。",
            "南国多嘉境，诗牌几处留。"
        ],
        "notes": "",
        "id": "695f2b4b1a626a71fdb0abb33f3f78ca"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "和王衢见寄",
        "preface": "",
        "paragraphs": [
            "久向东郊住，渐同麋鹿情。",
            "游山岐路熟，见寄礼仪生。",
            "藜杖新仍重，荷衣破转轻。",
            "身犹为外物，诗亦是虚名。",
            "自爱闲无敌，谁忧道未行。",
            "绝疑疏日者，相许愧时英。",
            "穷易怜无著，围棋恶有争。",
            "唯应心友至，林下笑相迎。"
        ],
        "notes": "",
        "id": "725c65759458d4d42097799ae2b05c88"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "送师刑部赴阙",
        "preface": "",
        "paragraphs": [
            "白首休嗟叹，君方任老臣。",
            "凤书才入手，鹊印喜离身。",
            "锦帐眠来旧，花砖步去新。",
            "离情棠树晓，吟思洛阳春。",
            "御札催应并，天文动已频。",
            "拜迎台有吏，泣送巷无人。",
            "寺宿知题壁，山行想驻轮。",
            "从兹归近密，闲谒转无因。"
        ],
        "notes": "",
        "id": "5653db738420b2aead1095bd6489b71e"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "河中孙学士以诗见寄因次本韵继和三章用为酬赠  其一",
        "preface": "",
        "paragraphs": [
            "表里山河舜帝基，圣君馆殿选贤知。",
            "开筵想任佳人拥，游寺应嫌俗吏随。",
            "政讶龚黄推绝席，文疑元白竖降旗。",
            "逍遥楼逈闲登处，几感皇唐御制诗。"
        ],
        "notes": "",
        "id": "90fe817c6503bb8ff0d51bad162393db"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "河中孙学士以诗见寄因次本韵继和三章用为酬赠  其二",
        "preface": "",
        "paragraphs": [
            "入居兰省归群望，出守薄关自圣知。",
            "清禁乍辞仙漏远，白楼闲上彩牋随。",
            "伯夷庙下停金勒，大舜门中亚绣旗。",
            "遥想雄藩多少境，祇应公暇遍留诗。"
        ],
        "notes": "",
        "id": "e71cc4cad44acac09013c88f301ec641"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "河中孙学士以诗见寄因次本韵继和三章用为酬赠  其三",
        "preface": "",
        "paragraphs": [
            "山前衙署枕河湄，遂意荣居事可知。",
            "华省图书虽暂别，故乡风物似相随。",
            "遶城奔浪喧更鼓，隔岸征帆映酒旗。",
            "刻石将同王阁长，永留遗爱向歌诗。"
        ],
        "notes": "",
        "id": "e5850397405ee0c05e0af56c362a978a"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "送刘法曹东归",
        "preface": "",
        "paragraphs": [
            "上官多是叹穷途，得替行装尽有余。",
            "唯有甘棠刘法掾，来时骑马去骑馿。"
        ],
        "notes": "",
        "id": "16a555f0d3dc392c0a85ace2710161f5"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "赠惠崇上人",
        "preface": "",
        "paragraphs": [
            "张籍眼昏心不昧，崇师耳聩性还聪。",
            "是非言语徒喧世，赢得长如在定中。"
        ],
        "notes": "",
        "id": "c98083739303a834ccb85214a7add8a5"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "送臧奎赴举",
        "preface": "",
        "paragraphs": [
            "艰难天府解，去掇喜还悲。",
            "旧相和文荐，偏亲带病辞。",
            "剑如机不用，琴似影相随。",
            "仆为初招戆，馿因贱买羸。",
            "穷途谁恻隠，贫卷自装褫。",
            "饯送重阳后，荣归上巳时。",
            "泪多同永别，酒少若轻离。",
            "又使林中客，从今役所思。"
        ],
        "notes": "",
        "id": "0891ffabcb827f4436283d3ce258f8f7"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "赠颍阳知县刘烨著作",
        "preface": "",
        "paragraphs": [
            "门风是相门，积庆岂须论。",
            "祖德书仪在，科名榜贴存。",
            "政声闻牧竖，墨迹见花村。",
            "物论将征用，多应入谏垣。"
        ],
        "notes": "",
        "id": "b76beceae7c6ff9907dc882407439217"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "闻张师德状元登第因以寄贺兼呈梁固状元",
        "preface": "",
        "paragraphs": [
            "科场消息到柴扉，皇宋风流事可知。",
            "封禅汾阴连岁榜，状元俱是状元儿。"
        ],
        "notes": "",
        "id": "f418c993156eaf8eb603522e3a429a1c"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "寄赠河中表兄李渎",
        "preface": "",
        "paragraphs": [
            "早年声誉压群公，耻与浮华鬭竞同。",
            "似我枉教縻好爵，如君方信是冥鸿。",
            "轩车少见权门下，图籍多于秘阁中。",
            "岂独圣朝无贺监，退藏自怯达尧聪。"
        ],
        "notes": "",
        "id": "e883acfedfab8ade639225f27e417cf2"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "和并州刘密学见寄",
        "preface": "",
        "paragraphs": [
            "还如裴度镇河东，百万军民畏爱中。",
            "钟鼓久喧刁斗静，旌幢一指鴈门空。",
            "潇湘故友参时务，燕赵佳人接土风。",
            "密地再归知不出，莫将竹马约童蒙。"
        ],
        "notes": "",
        "id": "9f937960355707a005460d2e73be2658"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "寄赠三门漕运卞寺丞二首  其一",
        "preface": "",
        "paragraphs": [
            "威权自与转输同，仆从衙庭事事雄。",
            "十郡山河关职务，一门忠孝是家风。",
            "图书半在仙舟里，碑板多留禹庙中。",
            "闲想春堤游赏处，桃花浪照舞筵红。"
        ],
        "notes": "",
        "id": "4f8495287879b63668f00ec82faa342a"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "寄赠三门漕运卞寺丞二首  其二",
        "preface": "",
        "paragraphs": [
            "三门闲想六龙家，多少春来事可夸。",
            "阁道寻僧同鹫岭，楼船载妓胜仙槎。",
            "送迎几拂新亭柳，巡历时穿旧县花。",
            "野客寻常思重谒，却愁诗酒势难加。"
        ],
        "notes": "",
        "id": "9ae8a3eb73c90cdb2120123e89520bdb"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "柽师告归庐岳赠之筇杖",
        "preface": "",
        "paragraphs": [
            "瘦筇生本接西蛮，我已携来二十年。",
            "辍赠柽师归老处，称将吟倚虎溪边。"
        ],
        "notes": "",
        "id": "37c7a761f0b0308ec8593e34930e1ff0"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "闻王衢王专下第因有所感",
        "preface": "",
        "paragraphs": [
            "忽见僧来说，千愁集病颜。",
            "闻君俱下第，使我转思山。",
            "疑欲钻龟卜，穷应叹雉还。",
            "此怀何处写，月上太虚闲。"
        ],
        "notes": "",
        "id": "ae78672fc7b080f5b942153ea511591a"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "送臧奎之宁州谒韩使君",
        "preface": "",
        "paragraphs": [
            "路远邠郊外，严冬去若何。",
            "时平防贼少，山险下馿多。",
            "塞色晴犹惨，蕃音译尚讹。",
            "贤侯虽礼待，陟屺愿频歌。"
        ],
        "notes": "",
        "id": "02c266d1d7f59dc6d9a714b0c2c7d8c1"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "赠长安知县陈尧佐",
        "preface": "",
        "paragraphs": [
            "少作长安宰，寻常似隠夫。",
            "琴书家惯有，杖印客疑无。",
            "锦水心虽役，圭峰眼不辜。",
            "闲签归业状，贫典旧山图。",
            "酒为廉犹断，棋因让忽输。",
            "即看联鴈序，相继在蓬壶。"
        ],
        "notes": "",
        "id": "641d95a141a96c788a5d9d6cedfc3e4c"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "上致仕赵中令",
        "preface": "",
        "paragraphs": [
            "王业致艰难，功成退自安。",
            "闲中犹有俸，品外更无官。",
            "洛水垂帘听，嵩峰凭几看。",
            "唯应问安诏，时复到门阑。"
        ],
        "notes": "",
        "id": "f4696b418a1d0c70d3cead94172f9260"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "题高都监新亭",
        "preface": "",
        "paragraphs": [
            "高氏创高亭，亭因地得名。",
            "半空云咫尺，百里镜分明。",
            "襟带山围陕，咽喉地接京。",
            "昼闲多待士，时静少论兵。",
            "钟磬闻莲舍，枪旗见柳营。",
            "吾庐正相望，不似在重城。"
        ],
        "notes": "",
        "id": "2ba280cf4d24ec70f92e99d0762b22d5"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "上左冯陈使君",
        "preface": "",
        "paragraphs": [
            "祖德相门阑，分符众比难。",
            "忧民如有病，见客似无官。",
            "地镇三秦重，衙当二华寒。",
            "道心轻仗钺，诗性鄙登坛。",
            "佐幕多名士，开筵少俗欢。",
            "星连蒲分野，河带渭波澜。",
            "劝课耕初动，行香漏未残。",
            "书容吾道借，琴听越僧弹。",
            "拜敕风鸣珮，朝元露湿冠。",
            "皇恩终锡马，清梦必骖鸾。",
            "报国嫌言利，修真笑炼丹。",
            "高碑人待立，此咏愿同刊。"
        ],
        "notes": "",
        "id": "ccffd0fe67bbf1aa00969ad89603f4d4"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "谢孙状元寒食见赠",
        "preface": "",
        "paragraphs": [
            "一首状元诗，封来到竹扉。",
            "读留寒食烛，拜换道家衣。",
            "誉过心无愧，酬迟礼转非。",
            "闲思播琴里，谁更会玄微。"
        ],
        "notes": "",
        "id": "dbca12cfa1580799e208c652efa78265"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "送马共之任内江县尉兼主簿",
        "preface": "",
        "paragraphs": [
            "馿上吟诗贾岛同，内江归去指江东。",
            "封疆半在猿声里，道路多穿竹箐中。",
            "想得两衙长锁印，应过三载不张弓。",
            "重登制策高科在，笔砚公余莫废功。"
        ],
        "notes": "",
        "id": "c0dfd48187c36c2820c87e65abb48c83"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "送乔职方赴阙",
        "preface": "",
        "paragraphs": [
            "一种征书下九重，汉唐贤士岂能同。",
            "定归金马殊黄散，不解银鱼胜白公。",
            "千骑拥行歧路满，万人泣送郡城空。",
            "他时若继前交代，肯意棠郊鹤发翁。"
        ],
        "notes": "",
        "id": "18d548ba4d8233c210cf8d912bf11a61"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "乔职方将赴阙诏领河东转输再成长句送之",
        "preface": "",
        "paragraphs": [
            "河东控塞诏通儒，二十余州系惨舒。",
            "位列九天应自致，权除两地更谁如。",
            "荐贤表想慇懃发，咏物诗应取次书。",
            "不为龙钟头半白，好抛泉石从轩车。"
        ],
        "notes": "",
        "id": "cb540abd94f2f152cdda6d1ce68209b3"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "留题浐川姚氏鸣琴泉",
        "preface": "",
        "paragraphs": [
            "琴里休夸石上泉，争如此处听潺湲。",
            "爱于琴里无他意，落砌声声是自然。"
        ],
        "notes": "",
        "id": "f4454f1cac4852c77d2805ed3ae345be"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "将离蓝田同王辟太博饮于王氏亭联成二韵  其一",
        "preface": "",
        "paragraphs": [
            "白鹿原东浐水西，杨花漠漠草萋萋。"
        ],
        "notes": "",
        "id": "169de3f908ba72f385d297958b182425"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "将离蓝田同王辟太博饮于王氏亭联成二韵  其二",
        "preface": "",
        "paragraphs": [
            "那堪对此还醒别，况是醍醐鸟正啼。"
        ],
        "notes": "",
        "id": "d834d76143136541f8e8d1b886b8beae"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "谢冯亚惠鹤",
        "preface": "",
        "paragraphs": [
            "慇懃亲惠鹤，迢递自江𣸣。",
            "情性浑如我，精神酷似君。",
            "舞思同座看，唳想隔城闻。",
            "从此添诗景，为题好共分。"
        ],
        "notes": "",
        "id": "43cd3b86971d2152cb599f4b602b7f6c"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "送元上人归宁",
        "preface": "",
        "paragraphs": [
            "禅性虽无著，偏亲奈白头。",
            "直应飞锡到，方是倚门休。",
            "雪里犹思去，花前岂易留。",
            "如何迎侍得，住近免离愁。"
        ],
        "notes": "",
        "id": "4a71b6650dd4d33531f5ce366d7c64e4"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "咏怀",
        "preface": "",
        "paragraphs": [
            "静顾身兼世，何须哂复吁。",
            "境牵情各有，道断事皆无。",
            "拜少腰宁负，眠多眼不辜。",
            "权豪任相笑，适性自为娱。"
        ],
        "notes": "",
        "id": "c3f5db625d14ae1abf85ca22a581245d"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "酬谢商秘丞见赠诗牌",
        "preface": "",
        "paragraphs": [
            "初得春方暖，今来岁已阑。",
            "紫泥辞却易，白雪和终难。",
            "频拂心宁倦，时吟齿觉寒。",
            "会须亲谢去，闲拄折鱼竿。"
        ],
        "notes": "",
        "id": "8ffc57c2e16e4976c7305322282cc49c"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "和长安孙舍人见寄",
        "preface": "",
        "paragraphs": [
            "长安君到转民安，夏少炎蒸腊少寒。",
            "接使管弦登月榭，劝农旌旆入烟峦。",
            "龙池似锦花堪赏，鹑野如云稼好观。",
            "见说添苏亚苏小，随轩应是珮珊珊。"
        ],
        "notes": "",
        "id": "b0b7bcd4ad6557eafa8e3df6441ea2c2"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "谢乔职方惠书",
        "preface": "",
        "paragraphs": [
            "珍重君郎一纸书，亲书何啻敌琼琚。",
            "便回岂易逢归鴈，频看应难长蠹鱼。",
            "先寄路经千里外，后批情更万重余。",
            "静思贵不忘贫贱，当日荆州亦未如。"
        ],
        "notes": "",
        "id": "3224637d01b38f8538f51622dd0494e2"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "送陈越之河中宁觐",
        "preface": "",
        "paragraphs": [
            "宁觐高堂舜井西，欲辞东合思依依。",
            "三台筵上飞觞送，五老峰前负米归。",
            "莫叹贵无苏子印，且怜荣有老莱衣。",
            "旧书达少应投杼，新集镌多肯断机。",
            "红叶村坊临水迥，黄花岐路入山微。",
            "重阳虽近难留住，把酒登高会又违。"
        ],
        "notes": "",
        "id": "0126e5457ce7b6986600f20871e25dbe"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "太保瑯琊相公见惠酒因成二绝用为纪谢  其一",
        "preface": "",
        "paragraphs": [
            "从前相辅皆频出，独在中书十五秋。",
            "太岳汾阴封祀了，这回好共赤松游。"
        ],
        "notes": "",
        "id": "2ddff49c54240616dcb35e59ea26527c"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "太保瑯琊相公见惠酒因成二绝用为纪谢  其二",
        "preface": "",
        "paragraphs": [
            "玉液定从金口辍，曹樽分又到颜瓢。",
            "虽无愁闷凭销处，曲糵恩浓岂易销。"
        ],
        "notes": "",
        "id": "178ad57d0a65582ec08cc27f1ec1d166"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "冬暮郊居",
        "preface": "",
        "paragraphs": [
            "村落欲黄昏，寒云片片凝。",
            "隔城钟似磬，远岫烧如灯。",
            "名利堪弹指，林泉但枕肱。",
            "何由遂闲散，自喜本无能。"
        ],
        "notes": "",
        "id": "8d54c225c1014489880703f476523e77"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "送俞极山人归太华",
        "preface": "",
        "paragraphs": [
            "三峰倚太虚，四岳境难如。",
            "云向中方起，人归绝顶居。",
            "道全忘世态，诗必答天书。",
            "不待辞荣去，还应笑二疏。"
        ],
        "notes": "",
        "id": "e391520c46828ee6f2901dd8f796e404"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "谢长安孙舍人寄惠蜀牋并茶二首  其一",
        "preface": "",
        "paragraphs": [
            "彩牋一轴敌琼瑰，喜见亲题手自开。",
            "远胜浣花人寄到，贵从视草客分来。",
            "百张重叠霞初卷，十色参差锦乍裁。",
            "红药篇章方雅称，老夫无用拟封回。"
        ],
        "notes": "",
        "id": "cd2d70f71f717cc99122124119318393"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "谢长安孙舍人寄惠蜀牋并茶二首  其二",
        "preface": "",
        "paragraphs": [
            "谁将新茗寄柴扉，京兆孙家小紫微。",
            "鼎是舒州烹始称，瓯除越国贮皆非。",
            "卢仝诗里功堪比，陆羽经中法可依。",
            "不敢频尝无别意，却嫌睡少梦君稀。"
        ],
        "notes": "",
        "id": "68425615fa6ebb9a41473698ee52a62f"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "和进士田亚夫见赠",
        "preface": "",
        "paragraphs": [
            "失意人方羡野人，因酬嘉句谢知闻。",
            "都缘月桂终难舍，岂是烟萝不肯分。",
            "且纵高情歌白雪，莫嗟下第负青云。",
            "孤寒自古功成晚，那独昌朝只有君。"
        ],
        "notes": "",
        "id": "d920e139053dc2e56b8ae990abf4baab"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "寄题石都尉林亭",
        "preface": "",
        "paragraphs": [
            "园林都尉宅，景好冠京华。",
            "便合名金谷，其如是石家。",
            "池塘分御水，楼阁见宫花。",
            "有客因来说，令人动叹嗟。"
        ],
        "notes": "",
        "id": "c024c1434749dc5cc38eb5f09cbe74f6"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "谢潘阆寄惠白鸡",
        "preface": "",
        "paragraphs": [
            "远惠鸡同雪，应图警卧云。",
            "如君鸣有信，似我素无文。",
            "映树迷蟾彩，临流杂鹭群。",
            "朝昏何所恨，不共隔篱闻。"
        ],
        "notes": "",
        "id": "64253ef996122bbcf20a611715f6bbbd"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "夏日书事",
        "preface": "",
        "paragraphs": [
            "寻常苦出门，况复在炎蒸。",
            "短褐披犹懒，长裾曳岂能。",
            "松风轻赐扇，石井胜颁冰。",
            "只此贫无事，常愁不易胜。"
        ],
        "notes": "",
        "id": "7ed9a9d0a8d3fca0ff9bfb743b9d6e7b"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "寄赠长安宋澥逸人十韵",
        "preface": "",
        "paragraphs": [
            "家盛翻嘉遁，谁同物外情。",
            "征君为密友，内翰是难兄。",
            "静论儒宗服，狂歌侠少惊。",
            "道装轻紫绶，酒旆胜红旌。",
            "将相慵趋谒，渔樵喜送迎。",
            "门开紫阁色，歌枕漕河声。",
            "野鹤听调瑟，沙鸥看濯缨。",
            "烟霞连杜曲，桑柘接昆明。",
            "丹诀皆亲写，芝田忽自耕。",
            "终须尽室去，相并掩柴荆。"
        ],
        "notes": "",
        "id": "3eafd2df07e5cac9f5dcff11030c88a4"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "和陈推官暮春感兴",
        "preface": "",
        "paragraphs": [
            "角冠闲戴任欹斜，骑马人稀到我家。",
            "僧体盘餐唯笋味，道情栏槛只松花。",
            "惊回驯鹿林闲犬，聒杀灵龟雨后蛙。",
            "春去寻常何足叹，自将寂寞并繁华。"
        ],
        "notes": "",
        "id": "f510adb6aec8da6dfcc399adac68c039"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "和河中孙谏议见送同薛田察院之龙门谒刘烨大著",
        "preface": "",
        "paragraphs": [
            "闲忆披云辍卧云，尽惊獬豸鹿同群。",
            "舜耕山下辞廉使，禹凿门前谒宰君。",
            "莫讶楼台抛接武，却愁泉石动移文。",
            "花时离别尤堪惜，头白三分欲二分。"
        ],
        "notes": "",
        "id": "a1f8fe42655ef2ba484fb9f1a51f94d9"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "登原州城呈张蕡从事",
        "preface": "",
        "paragraphs": [
            "异乡何处最牵愁，独上边城城上楼。",
            "日暮北来唯有鴈，地寒西去更无州。",
            "数声塞角高还咽，一派泾河冻不流。",
            "君作贫官我为客，此中离恨共难收。"
        ],
        "notes": "",
        "id": "8b507a809e52e1b3f8e45566db467fe8"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "送长安赵侍郎赴阙",
        "preface": "",
        "paragraphs": [
            "嗣君征旧相，物论更无余。",
            "圣日归黄阁，台星正碧虚。",
            "四方闻乐只，一郡泣涟如。",
            "灞水犹疑噎，秦云亦不舒。",
            "绮罗围祖席，朱紫拥征车。",
            "从乐时调瑟，行厨忽馔蔬。",
            "先牌唯选寺，递铺只担书。",
            "古道禾残后，长亭木落初。",
            "朝官逢下马，野客送骑馿。",
            "从此门尤峻，何由再曳裾。"
        ],
        "notes": "",
        "id": "d34dc62f4b3c0a8382521c9860fe0d7f"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "白鹇  其一",
        "preface": "",
        "paragraphs": [
            "万里南禽未说珍，且论得处到来因。",
            "尚书远托谁相寄，制策登科第一人。"
        ],
        "notes": "",
        "id": "dbd2d6f59dabcfde71e28e7025f58afa"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "白鹇  其二",
        "preface": "",
        "paragraphs": [
            "山鸡形状鹤精神，纹似涟漪动白苹。",
            "物异恩殊堪郑重，庙堂人寄草堂人。"
        ],
        "notes": "",
        "id": "25e182a1b2989e1eb8a355e0b1f23b4b"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "白鹇  其三",
        "preface": "",
        "paragraphs": [
            "水国笼来到水村，也应怀土也怀恩。",
            "曾为闲客还同我，今日俱遥旧相门。"
        ],
        "notes": "",
        "id": "5deaf2cc65366efd76da9ec505598a98"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "白鹇  其四",
        "preface": "",
        "paragraphs": [
            "李白诗中闻未识，谢庄赋里见长思。",
            "今朝得尔心虽喜，致谢惭无吐凤诗。"
        ],
        "notes": "",
        "id": "f6b493f5d97c967c3dcffd0533c462d6"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "送王辟赴举",
        "preface": "",
        "paragraphs": [
            "何必问龟长，知音在玉堂。",
            "十全才众许，双美卷亲装。",
            "云少离山驿，尘多近帝乡。",
            "花时新榜帖，先为达岩房。"
        ],
        "notes": "",
        "id": "f6d94858e38a3229fef112633a340e1c"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "知玄武县薛秘丞继示手书因以谢",
        "preface": "",
        "paragraphs": [
            "至交忘贵贱，岂可与常论。",
            "少似君书札，多于我梦魂。",
            "杨岐从蜀邑，雁递到烟村。",
            "倒箧时将读，谁言我眼昏。"
        ],
        "notes": "",
        "id": "e6102a7224e00c9441da6b820c996aaa"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "秋霁草堂闲望",
        "preface": "",
        "paragraphs": [
            "草堂高逈胜危楼，时节残阳向晚秋。",
            "野色青黄禾半熟，云容黑白雨初收。",
            "依依永巷闻村笛，隠隠长河认客舟。",
            "正是诗家好风景，懒随前哲却悲愁。"
        ],
        "notes": "",
        "id": "ce901b23a20d4f464ed1a4c0b553800b"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "和孙舍人重过陕下二首  其一",
        "preface": "",
        "paragraphs": [
            "二陕重过一纪强，麻衣已变椹袍光。",
            "数宵黄合延三字，几处青楼认五郎。",
            "顾我岂能夸舌在，逢君宁复叹唇亡。",
            "大龙头丧同伤处，吏隠亭欹郑谷傍。"
        ],
        "notes": "",
        "id": "72432edc713e9f7de877290a4bd3589e"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "和孙舍人重过陕下二首  其二",
        "preface": "",
        "paragraphs": [
            "一种分符两种荣，朱衣院吏引红旌。",
            "全家首赴酂侯镇，半路重过召伯城。",
            "迎步绮罗无旧态，随轩丝竹有新声。",
            "野人相见忻还愧，为爱交情似世情。"
        ],
        "notes": "",
        "id": "d16470759cb068b07df059dd9a7b9656"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "酬闰师见赠",
        "preface": "",
        "paragraphs": [
            "绝唱知难继，因兹久滞淹。",
            "隔年酬不得，终日诵无厌。",
            "晒曝偏防蠹，收藏别著签。",
            "偶吟聊报谢，迟拙莫相嫌。"
        ],
        "notes": "",
        "id": "ca2a00820acf518fe41abbb7e4576476"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "乞牋纸寄犀浦王专著作",
        "preface": "",
        "paragraphs": [
            "故人何处暂驱鸡，犀浦封疆濯锦西。",
            "五色彩牋宜寄惠，知君管得浣花溪。"
        ],
        "notes": "",
        "id": "b5cb3f64d2ba601559cccaad3354c060"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "送王迁归青社",
        "preface": "",
        "paragraphs": [
            "此别重伤情，寒天二十程。",
            "弟分微禄送，儿逐蹇驴行。",
            "雪蔽千山色，冰含万水声。",
            "何时再相见，去去海边城。"
        ],
        "notes": "",
        "id": "21f3f62dbf5c1136a5f3143f70008f35"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "送谔师赴王寺丞召写碑",
        "preface": "",
        "paragraphs": [
            "才高吐凤欺黄绢，墨妙回鸾命碧云。",
            "双美便堪传万古，羲之书法退之文。"
        ],
        "notes": "",
        "id": "42a737ed64c01ec64da46dcd868c8ae5"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "寄用晦上人",
        "preface": "",
        "paragraphs": [
            "帝里如何忘旧山，却因知己得名贤。",
            "司仓道合唯无可，吏部交游祇大颠。",
            "紫色袈裟无蕙带，清斋衬施有苔钱。",
            "诗中琴里偏相忆，用晦还应信仲先。"
        ],
        "notes": "",
        "id": "84bfc19d20160e395efcb78234547c78"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "和三门窦程寺丞见赠",
        "preface": "",
        "paragraphs": [
            "禹门分署似仙居，谁羡同年在直庐。",
            "闲制曲教鸦角唱，醉吟诗遣凤毛书。",
            "蒙过村巷惊玄豹，命踏厅阶上白馿。",
            "莫讶此篇酬更晚，只缘思涩岂情疏。"
        ],
        "notes": "",
        "id": "636f3fd2c43f6ad8deef73f7b20e5297"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "同闰师宿三门开化院二首  其一",
        "preface": "",
        "paragraphs": [
            "白莲社主碧溪人，同宿三门寺里云。",
            "四面涛声秋更怒，并床犹恐话难闻。"
        ],
        "notes": "",
        "id": "eca79dbd236f342299731a0af4443c54"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "同闰师宿三门开化院二首  其二",
        "preface": "",
        "paragraphs": [
            "瘦筇轻锡共携游，砥柱峰前宿寺楼。",
            "各有溪居懒归去，经旬不是两相留。"
        ],
        "notes": "",
        "id": "30e34c6f16675c02864b93b8eea34e02"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "寄题洪州华林胡氏书斋",
        "preface": "",
        "paragraphs": [
            "江僧昨日到茅斋，曾向华林挂锡来。",
            "因说胡家宗族盛，御书楼对义门台。"
        ],
        "notes": "",
        "id": "3fbf5dd42368e641b33a3160f683b6ae"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "上解梁潘学士十韵",
        "preface": "",
        "paragraphs": [
            "尽继祖风流，其如髩未秋。",
            "石渠陈表让，山郡折资求。",
            "舜禹城分界，神仙岳映楼。",
            "淫祠随处毁，学校逐乡修。",
            "密疏多亲写，狂诗少自收。",
            "通宵营有乐，度岁狱无囚。",
            "酒席围红粉，盐池照碧油。",
            "药同方士炼，壶共野僧投。",
            "瓦砾今徒献，琼瑶旧未酬。",
            "几多怀抱事，欲去复迟留。"
        ],
        "notes": "",
        "id": "8a25ac6bf9703c09e67035d6fffbfb48"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "寄逸人陈孟",
        "preface": "",
        "paragraphs": [
            "姑射山前住，朝昏事若何。",
            "炉消文火疾，琴断武弦多。",
            "绝粒身弥健，酬杯性转和。",
            "相思与僧约，春暖杖藜过。"
        ],
        "notes": "",
        "id": "7002e9848d2c29773f71b7fb5a5a3891"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "咏怀",
        "preface": "",
        "paragraphs": [
            "道心虽博爱，遇物忽难兼。",
            "树更因巢惜，云曾为月嫌。",
            "酒中宁有感，诗里觉无厌。",
            "渐老成何事，疏慵病转添。"
        ],
        "notes": "",
        "id": "5a93c7222728bcaec65e65b5c3df0560"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "赠安邑知县方寺丞",
        "preface": "",
        "paragraphs": [
            "寻常少往还，门静似居山。",
            "书为传家秘，琴因国忌闲。",
            "坐衙更鹤氅，行乐到禅关。",
            "约我休官后，邻居竹树间。"
        ],
        "notes": "",
        "id": "fb48e238c34b3f449a9f9192ac5089c7"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "嵩岳十四韵",
        "preface": "",
        "paragraphs": [
            "东西南北岳，峻极尽难群。",
            "有感生贤相，无偏像圣君。",
            "四方观玉像，万壑绝妖氛。",
            "影入周公侧，声曾汉后闻。",
            "民居依巨荫，敕祭答殊勋。",
            "洞府高低接，都城左右分。",
            "烟浮巢父水，岚湿许由坟。",
            "顶阔星难转，岩高日易曛。",
            "薜萝藏隠逸，瀑布溅耕耘。",
            "帝籍颁新读，天香降庙焚。",
            "石危名启母，柏大号将军。",
            "献寿临双阙，呈祥出五云。",
            "将仙存旧迹，封禅验遗文。",
            "终待移家住，闲眠乐放勋。"
        ],
        "notes": "",
        "id": "0054151c90b6b7f76f346ab308775be3"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "和陈推官见赠",
        "preface": "",
        "paragraphs": [
            "白发朱衣好写真，鹓行佐幕异常伦。",
            "勘书几见招闲客，断案常思出罪人。",
            "棠树政声僧说远，苏台实录世传新。",
            "仍知公退无余事，惟祇焚香礼北辰。"
        ],
        "notes": "",
        "id": "4bf3299f076b5e8c4ff70894d1c3f884"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "张生示予咏菊诗且古之作者迟晚之意颇同体状之功未尽因书一绝以答之",
        "preface": "",
        "paragraphs": [
            "正当摇落独芳妍，向晚吟看露泫然。",
            "还似六宫人竞怨，几多珠泪湿金钿。"
        ],
        "notes": "",
        "id": "4217fe09a400aee3aec0a3e75500df16"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "送薛端公赴右蜀均输兼呈司理刘大著二首  其一",
        "preface": "",
        "paragraphs": [
            "金鱼新跃绣衣边，暂委均输出剑关。",
            "九折路危骢马怯，一方尘静木牛闲。",
            "诸侯迎送威风下，赤子歌谣喜气间。",
            "更羡锦城刘大著，海棠花里恣追攀。"
        ],
        "notes": "",
        "id": "546ac32a4f2404f06b2cbc003c801e53"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "送薛端公赴右蜀均输兼呈司理刘大著二首  其二",
        "preface": "",
        "paragraphs": [
            "旌旆悠悠出陕时，白头人送倍依依。",
            "蜀川尚忆蒲芦政，蛮洞先惊獬豸威。",
            "祖席香浓花未老，行厨味简笋初肥。",
            "公余若荐相如赋，郫县梅仙好发挥。"
        ],
        "notes": "",
        "id": "3c6f13f373e551fc3d9c85ac9084748e"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "谢益州司理刘大著寄惠筇竹杖",
        "preface": "",
        "paragraphs": [
            "虽胜斑竹与红藤，绝远羸躯岂易凭。",
            "争得化龙归锦水，老身骑去见心朋。"
        ],
        "notes": "",
        "id": "854e2cde3221cc8dda47ab6c4fbd59a0"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "和孙虞部见赠",
        "preface": "",
        "paragraphs": [
            "朝客惠诗牌，山人愧不才。",
            "旱田春雨足，暗室夜光来。",
            "灯下吟三复，琴中鼓数回。",
            "性愚非赐也，微旨尚难猜。"
        ],
        "notes": "",
        "id": "3884ecc8a93e9a57650b3c849156fddf"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "贻不出院真公",
        "preface": "",
        "paragraphs": [
            "闭户头初剃，今来已白头。",
            "五侯堂上见，四海定中游。",
            "凿井还依砌，栽松欲映楼。",
            "人间思虑绝，拥衲任经秋。"
        ],
        "notes": "",
        "id": "6e35d10f1e3239fda5c65a973f4a349b"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "别后却寄三门发运卞寺丞兼简臧推官",
        "preface": "",
        "paragraphs": [
            "共泛楼船去，临流羡送君。",
            "烟中旗不见，风里乐犹闻。",
            "李郭情堪并，荀陈事岂分。",
            "归来溪路上，特地怆离群。"
        ],
        "notes": "",
        "id": "0c8155eadaa32dbce6150a459075ce6e"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "送刘大著赴任益州司理",
        "preface": "",
        "paragraphs": [
            "金口亲除向锦川，一般监郡最荣迁。",
            "从来才已欺鹦鹉，此去冤应雪杜鹃。",
            "迎接僧携筇竹杖，歌谣民写浣花笺。",
            "移风定不妨吟笑，绝唱宜磨玉垒镌。"
        ],
        "notes": "",
        "id": "da5d8edd00cdbeb3442c4cff027a13bf"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "晨兴",
        "preface": "",
        "paragraphs": [
            "夜长乞待得晨兴，躭睡童犹唤不应。",
            "烧叶炉中无宿火，读书窗下有残灯。",
            "临阶短发梳和月，傍岸衰容洗带冰。",
            "料得巢禽翻怪讶，寻常日午起慵能。"
        ],
        "notes": "",
        "id": "a716b5772a8df81f63c0261cf42d2c8c"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "酬和知制诰孙舍人见寄",
        "preface": "",
        "paragraphs": [
            "也知皇宋足名人，至论谁堪继后尘。",
            "已见世传元相制，将闻诏写白公真。",
            "紫微星宿虽潜望，红药阶除岂易亲。",
            "野客多惭惠佳句，强酬应信废精神。"
        ],
        "notes": "",
        "id": "a11cab15d9447f4d43d31d4d1302eab0"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "送紫微孙舍人赴镇长安",
        "preface": "",
        "paragraphs": [
            "长安千古帝王城，镇选词臣自圣情。",
            "三字带来天上贵，双旌拥出世间荣。",
            "朱衣尚列神仙步，红药宜吟雅正声。",
            "预想前春游赏处，九龙池上百花明。"
        ],
        "notes": "",
        "id": "0029d95fd255e8f3b1898b649f80c20d"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "和郡侯咏雪",
        "preface": "",
        "paragraphs": [
            "时节初过打猎天，山河一色晓漫漫。",
            "梁王宴罢樽犹湿，谢傅诗成墨未干。",
            "笔砚窗间宁觉夜，管弦堂上岂知寒。",
            "须知祥瑞同霖雨，莫作梅花柳絮看。"
        ],
        "notes": "",
        "id": "05825f45f7c12cde6455445e14fb5733"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "谢孙紫微同郡侯石太尉见访",
        "preface": "",
        "paragraphs": [
            "谁共东郊访懒魁，一时文武尽奇才。",
            "朱衣列到柴门住，皂纛随穿竹径来。",
            "乍照儿童戈似雪，忽惊猿鹤鼓如雷。",
            "眼看两地翱翔去，溪上无由更接陪。"
        ],
        "notes": "",
        "id": "34c6ab0a6fdf0082d82cb8e268aaa797"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "咏菊",
        "preface": "",
        "paragraphs": [
            "荣虽同雨露，晚不怨乾坤。",
            "五色中偏贵，千花后独尊。",
            "馨非惭黍稷，采合胜苹蘩。",
            "蛱蝶寒犹至，鹪鹩静亦存。",
            "味堪资玉铉，光欲夺金樽。",
            "带雾丛犹密，经霜艳更繁。",
            "砌虫亲有路，梁燕识无门。",
            "薜荔宜求友，茱萸好结婚。",
            "栽培劳婢仆，服食教儿孙。",
            "易把方先哲，难为继后昆。",
            "败莎承亚朵，落叶拥纤根。",
            "虽异皇家瑞，宁孤白帝恩。",
            "延龄仙诀著，应候礼经言。",
            "不与群芳竞，还如我避喧。"
        ],
        "notes": "",
        "id": "6e7a63144bc59fbf4442f4f156c9660f"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "上知府石太尉二首  其一",
        "preface": "",
        "paragraphs": [
            "陕城天险枕河湄，茆土真风胜暂知。",
            "云雾虽频沾虎节，雪霜全未染虬髭。",
            "白霓放作军中练，红袖行为帐下旗。",
            "公暇不妨游赏外，佐僚时得一篇诗。"
        ],
        "notes": "",
        "id": "d61ac50150386c8c1e65ea88caa271ed"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "上知府石太尉二首  其二",
        "preface": "",
        "paragraphs": [
            "功名早岁立艰难，今日堪销费百般。",
            "婢仆出来皆会乐，儿童生下便为官。",
            "实封万户方应足，密赐千金旋已残。",
            "辍坐棠间惭豹略，莫嫌拘束动嗟叹。"
        ],
        "notes": "",
        "id": "226b711c3a104dafc1bbd5e7626b8423"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "送三门发运辛寺丞赴阙",
        "preface": "",
        "paragraphs": [
            "山河仗忠信，尽室去安然。",
            "白浪为行路，红旗认坐船。",
            "禹门辞有燕，隋柳到无蝉。",
            "岂羡乘槎客，风流载管弦。"
        ],
        "notes": "",
        "id": "e1261b82fa7b121291cb55c27446495f"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "疏小渠",
        "preface": "",
        "paragraphs": [
            "分得前溪水，萦纡遶砌流。",
            "清泠虽可乐，呜咽不关愁。",
            "静称浮花片，闲宜泛酒瓯。",
            "却嫌川上看，时复有沉舟。"
        ],
        "notes": "",
        "id": "3712daf35e57fa26e0575429583d8daf"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "寄河中田沃兼呈李渎征君",
        "preface": "",
        "paragraphs": [
            "未遂去蓬瀛，闲居在舜城。",
            "七弦调似性，万卷记如名。",
            "下榻留山相，敲门认竺卿。",
            "中条与太华，窗里见峥嵘。"
        ],
        "notes": "",
        "id": "109605f031c717dfe5af9eb358c1e72c"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "送唐肃察院赴东川提刑",
        "preface": "",
        "paragraphs": [
            "按察东川十四州，几多山水似蓬丘。",
            "清时应喜无冤雪，赢得乘骢到处游。"
        ],
        "notes": "",
        "id": "e8f0f961ee07f756f54a0ee26229cf28"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "薛田察院洎寿师同宿三门开化院",
        "preface": "",
        "paragraphs": [
            "绣衣蕙带方袍客，身计虽殊性共闲。",
            "同宿河心山顶寺，数宵无一事相关。"
        ],
        "notes": "",
        "id": "affc9aa407ed18d84ce8ff2d732191ae"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "寄王谷推官",
        "preface": "",
        "paragraphs": [
            "登科二十载，佐幕尚如初。",
            "官为诗磨折，家因酒破除。",
            "青衫应懒补，白发想慵梳。",
            "别后常相忆，何缘得共居。"
        ],
        "notes": "",
        "id": "1f353be3626e3245029d03d5a7ce29b3"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "值雨宿谔师房",
        "preface": "",
        "paragraphs": [
            "信步闲游处，妨归路岂赊。",
            "因琴避山寺，和鹤宿僧家。",
            "语直非关酒，眠迟不为茶。",
            "共论尘世里，夜亦事如麻。"
        ],
        "notes": "",
        "id": "3c847bc6de793ea03afa2777f3273d06"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "送王希赴任衢州判官",
        "preface": "",
        "paragraphs": [
            "秋江四十有余程，称作红莲泛去清。",
            "从阙到州堪羡处，船中坐卧看山行。"
        ],
        "notes": "",
        "id": "30769fb95a6a11c0a7399b33ec61c898"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "和江南提刑王国博见寄",
        "preface": "",
        "paragraphs": [
            "欲写情怀难一一，拟寻山水隔千千。",
            "输他吴越闲鸥鹭，朝夕常亲画舫前。"
        ],
        "notes": "",
        "id": "946c1975e7b9edb4acab91aa8739c090"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "送润上人南游",
        "preface": "",
        "paragraphs": [
            "山水兴如烧，难留住陕郊。",
            "五湖携磬去，几夜在船敲。",
            "犀迹来沙岸，蝉声起树梢。",
            "南方未回日，何处暂编茆。"
        ],
        "notes": "",
        "id": "5f3b6c18e23fd19e8ae575b582cbbf56"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "闻王衢王辟登第因有寄贺",
        "preface": "",
        "paragraphs": [
            "人间第一荣，初得好科名。",
            "万乘登楼看，三台让路行。",
            "搜罗空草泽，宴会敌蓬瀛。",
            "榜眼兼衣钵，偏依野客情。"
        ],
        "notes": "",
        "id": "0a26d9d6432c429a8a4ef0eab6f18f9b"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "送宣笔与成都司理刘大著",
        "preface": "",
        "paragraphs": [
            "宣城彩笔真堪爱，蜀色红笺更可夸。",
            "雅称风流刘大著，闲时题咏海棠花。"
        ],
        "notes": "",
        "id": "382a2b34fb9c2d076b55629a1f049274"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "用晦上人游渼陂",
        "preface": "",
        "paragraphs": [
            "渼陂寒水碧溶溶，野客江僧望不穷。",
            "更值晚来风雨歇，终南一半浸波中。"
        ],
        "notes": "",
        "id": "ce06c038208bc072044b72dba29cedbd"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "还何学士诗集",
        "preface": "",
        "paragraphs": [
            "魏野非商也，微言岂易穷。",
            "看虽许朋友，写不倚儿童。",
            "合在龙图上，难留蜗舍中。",
            "因思投纳处，还浦与珠同。"
        ],
        "notes": "",
        "id": "ddd18f741fad5901bfad302fdfe0c5d8"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "送高生归青社",
        "preface": "",
        "paragraphs": [
            "去指沧溟畔，来辞翠霭间。",
            "程遥过凤阙，家近见牛山。",
            "红叶飘行色，清溪照别颜。",
            "蹇馿看上处，拄杖出柴关。"
        ],
        "notes": "",
        "id": "b0ea5acf31e378df3e42f484dc6d0de9"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "闻周孟下第",
        "preface": "",
        "paragraphs": [
            "乙巳暮春天，端居忽怆然。",
            "一名伤圣祖，三榜作遗贤。",
            "我自空弹指，君谁可比肩。",
            "何由销此恨，独坐落花前。"
        ],
        "notes": "",
        "id": "2c2868d5c9a361e07da5349308513c9d"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "送孙磻西游",
        "preface": "",
        "paragraphs": [
            "贫居胜富贵，况复是贫游。",
            "前路谁青眼，高堂母白头。",
            "秦山晴望好，陇水夜听愁。",
            "早作归宁计，逢欢莫滞留。"
        ],
        "notes": "",
        "id": "b990b11cd93f6bd1af9b153d1fed7012"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "咏竹杯珓子",
        "preface": "",
        "paragraphs": [
            "谁知破筠根，还同一气分。",
            "吉凶终在我，翻覆谩劳君。",
            "酒欲祈先酹，香临掷更焚。",
            "吾尝学丘祷，懒把祝云云。"
        ],
        "notes": "",
        "id": "04d22f57eaea5592cc145017c13b6921"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "喜怀古上人见访",
        "preface": "",
        "paragraphs": [
            "隔岭僧来宿，闲同倚石楼。",
            "漏声过半夜，月色近中秋。",
            "雅道玄须到，权门险莫游。",
            "此心方共适，明月更相留。"
        ],
        "notes": "",
        "id": "af3a5f06971d08d3ca16a4987f70de64"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "村居述怀",
        "preface": "",
        "paragraphs": [
            "布褐楮皮冠，朝昏信自然。",
            "眼明山雨后，发乱晚风前。",
            "鹤病生闲恼，僧来废静眠。",
            "自知慵懒性，至死岂能悛。"
        ],
        "notes": "",
        "id": "c43a0e93917a1fc893e911e39cd1c230"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "上知府鲍少卿",
        "preface": "",
        "paragraphs": [
            "五福三朝客，同年想少存。",
            "立功从太祖，卧里见曾孙。",
            "易进因仁政，难休为帝恩。",
            "权临二陕重，官处九卿尊。",
            "烟翠甘棠柳，风清画戟门。",
            "四门潜遂意，百吏动惊魂。",
            "不病轻丹曶，无愁鄙酒樽。",
            "出衙清道路，在宅素盘飧。",
            "上马身犹健，看书眼未昏。",
            "狱空时拥旆，多谢到山村。"
        ],
        "notes": "",
        "id": "495a31ac97a0b5dcbb4f1ebd0d6dab38"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "怀寄河中表兄李征君",
        "preface": "",
        "paragraphs": [
            "蒲津棠树两闲人，我愧虚名帝亦闻。",
            "三世往还为近戚，一时递互唤征君。",
            "虽同闭户辞丹诏，尚阻连床卧白云。",
            "苦恨中条镇相隔，老来离思转纷纷。"
        ],
        "notes": "",
        "id": "8807c0544040014aba1ae8cf43193b35"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "送鲍大监赴阙",
        "preface": "",
        "paragraphs": [
            "紫诏征黄下碧虚，棠郊人送去何如。",
            "深宜我后尊三老，未许伊川学二疏。",
            "到想烟霞侵几杖，行愁花雨湿图书。",
            "归期野客难陪从，空有吟魂逐后车。"
        ],
        "notes": "",
        "id": "6f01a8fba597aabd9a91c0836681f196"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "依韵和长安龙图陈学士登熙熙台之什二首  其一",
        "preface": "",
        "paragraphs": [
            "鹑野龙图陈学士，迎秋登眺称英奇。",
            "一声玉管风流处，百尺金台雨霁时。",
            "云近上清争缥缈，山连太白鬭参差。",
            "碧纱他日裁多少，笼得园园寺寺诗。"
        ],
        "notes": "",
        "id": "e8367bfd53b1e0f587abe323c6553100"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "依韵和长安龙图陈学士登熙熙台之什二首  其二",
        "preface": "",
        "paragraphs": [
            "台号熙熙倚半空，新秋景好与春同。",
            "朱衣吏列登临处，百二山河一望中。"
        ],
        "notes": "",
        "id": "2137b81433215b396bc27e10ca8ce45e"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "谢大著刘烨寄惠玉笺",
        "preface": "",
        "paragraphs": [
            "皎洁分明如我鬓，卷舒方正似君心。",
            "三千里外情多少，一幅真堪值万金。"
        ],
        "notes": "",
        "id": "7e47e6c9c7fad57b88941153c83e860f"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "送王国博赴江南提刑",
        "preface": "",
        "paragraphs": [
            "圣主忧民意，过于民自忧。",
            "一麾常慎选，八使更亲求。",
            "车马皆新赐，江山半旧游。",
            "蛮旌飘后骑，水弩下仙舟。",
            "贫爱怜吾道，宽思雪楚囚。",
            "莫忘相送处，村店冻溪头。"
        ],
        "notes": "",
        "id": "8190c3c6691bcc29484e33180dc093e5"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "陪留台李学士筵上赋得文石酒杯分得杯字",
        "preface": "",
        "paragraphs": [
            "知自何山得，磨砻作酒杯。",
            "斟疑五色动，醉认一拳开。",
            "漥似泉舂出，痕如藓渍来。",
            "主人心朴素，爱惜过璚瑰。"
        ],
        "notes": "",
        "id": "8c33a6ff9494b1a4213b9c6abd4d3b55"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "贻司马池",
        "preface": "",
        "paragraphs": [
            "年少老成人，林间访我频。",
            "文虽如貌古，道不似家贫。",
            "题柱宁惭祖，干时不为身。",
            "鳌山将首冠，莫叹尚沉沦。"
        ],
        "notes": "",
        "id": "08da497b64c529da130703ec5177e533"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "寄赠洛下达三藏",
        "preface": "",
        "paragraphs": [
            "曾携钵锡到灵，古寺归来洛水边。",
            "新译经文传北阙，旧游诗句在西天。",
            "炉中香想诸方施，笼里灯应数世传。",
            "别有空门难继处，宋尚书序本师编。"
        ],
        "notes": "",
        "id": "0c930aa61092d5c878f1a575301444d9"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "寄赠长安孙紫微",
        "preface": "",
        "paragraphs": [
            "带掌丝纶出镇时，乐天当日未如之。",
            "九迁官职光鹓鹭，百二山河壮虎貔。",
            "汉殿旧题司马赋，秦楼新唱舍人诗。",
            "相思大欲相寻处，酒户如何敌酒巵。"
        ],
        "notes": "",
        "id": "c27a63a4be35a153ec46b862e8df11a7"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "依韵和益州司理刘大著喜与运使薛端公相见之什",
        "preface": "",
        "paragraphs": [
            "锦川风物似蓬丘，运使诗流压九流。",
            "五色云中题寺观，四时花里按军州。",
            "棠郊野客空遥羡，兰省才郎称共游。",
            "纵使谪仙今复出，难陪倡和却应愁。"
        ],
        "notes": "",
        "id": "27797b5b6305b754bc7e4dbc9da30935"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "依韵和酬用晦上人见题所居",
        "preface": "",
        "paragraphs": [
            "陋巷西邻召伯祠，入城流水透疏篱。",
            "雨来石室琴先觉，春去松庭鹤不知。",
            "薜荔交加侵瓮牖，莓苔斑驳遶盆池。",
            "草堂近日犹增价，添得汤休两首诗。"
        ],
        "notes": "",
        "id": "243a3aee3e02b3528aeb13111a6a5a35"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "送王甲宰青石县",
        "preface": "",
        "paragraphs": [
            "陶潜但植当门柳，潘岳惟栽满县花。",
            "争似伯玄青石去，教民先只种桑麻。"
        ],
        "notes": "",
        "id": "df00aa6a981cd2620a8f36c3e2922d8c"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "书三门开化院琳师房",
        "preface": "",
        "paragraphs": [
            "四边浪打山疑动，寺在半空山顶头。",
            "遶槛门窗多昼掩，应嫌坐卧见沉舟。"
        ],
        "notes": "",
        "id": "0773a0c6d0f3e7291da24b8c05b2ca35"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "送秘丞王利通倅阆州",
        "preface": "",
        "paragraphs": [
            "到想行仁政，民间岂复言。",
            "冤思雪蜀魄，哀欲吊巴猿。",
            "山水州城僻，烟岚路径昏。",
            "遥思上事日，正值海棠温。"
        ],
        "notes": "",
        "id": "db1f46c3e112860217f989bef56f27ea"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "暮冬郊居怀李安",
        "preface": "",
        "paragraphs": [
            "草屋松篁杪，寒多市井闲。",
            "严风生北户，爱日落南山。",
            "下第人何处，林居鸟自还。",
            "琴樽虽在侧，难以解愁颜。"
        ],
        "notes": "",
        "id": "3cba4e3d8b6d9b7d05a4e7f41f83021a"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "送太博知荣州",
        "preface": "",
        "paragraphs": [
            "莫叹迢迢远帝京，且怜叱驭继家声。",
            "歌钟竞出棠郊送，鼓角应过剑阁迎。",
            "椶叶带风惊玉勒，梅花和雪照红旌。",
            "下车遥想无余事，政誉遥同在陕城。"
        ],
        "notes": "",
        "id": "6182fbd1c4f0d0cdd9228d55e828ebe7"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "依韵和李安见寄",
        "preface": "",
        "paragraphs": [
            "三举休嗟尚陆沉，献书已得帝知音。",
            "烧残灰烬方分玉，披尽泥沙始见金。",
            "思苦任成潘岳鬓，道穷莫动孟轲心。",
            "公车再召应非晚，疏懒犹难卜访寻。"
        ],
        "notes": "",
        "id": "16ef4a8de900e57f08a40755cb4131b9"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "咸阳道中作",
        "preface": "",
        "paragraphs": [
            "渭水冻无波，终南翠色多。",
            "云临残照霁，客向故城过。",
            "惊雁远犹叫，牧童寒不歌。",
            "心愁人不会，谓我欲求何。"
        ],
        "notes": "",
        "id": "5f6c1e0afe58db3a3c5120ed4588b533"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "送孙状元监丞赴阙",
        "preface": "",
        "paragraphs": [
            "诏命虽殊异，行装亦等闲。",
            "蓬壶如得路，藜杖似归山。",
            "赴约过嵩岭，辞家到竹关。",
            "从兹位清峻，野客转难攀。"
        ],
        "notes": "",
        "id": "f0e95e11ba3783c2217afb016224b71a"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "暮秋怀王专臧奎王衢三从事",
        "preface": "",
        "paragraphs": [
            "旧友各西东，闲思兴莫穷。",
            "尽居花幕下，独在竹林中。",
            "白屋贫虽异，清宵梦想同。",
            "吟余遥望处，寒雨正蒙蒙。"
        ],
        "notes": "",
        "id": "fa0cf3c3c128543717dd7098788348d2"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "送石太尉移镇许昌",
        "preface": "",
        "paragraphs": [
            "厌居棠树远京师，新自飞章白玉墀。",
            "许郡虎符依口得，凉州龙节逐身移。",
            "离声银字调家乐，行李金函锁御诗。",
            "想到即征归密地，碧波亭上不多时。"
        ],
        "notes": "",
        "id": "c0b3875910e5bb558f1ae9c4d659ac70"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "送司马池归夏台",
        "preface": "",
        "paragraphs": [
            "芳草垂杨弄色初，山中好酒想踌踟。",
            "他时驷马乘如祖，莫忘今朝跨蹇馿。"
        ],
        "notes": "",
        "id": "533b17319c4b31d567a26577684bb768"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "雪竹",
        "preface": "",
        "paragraphs": [
            "溪南一向几多垂，欲咏终难比并伊。",
            "应是彤庭将御试，麻衣群见折腰时。"
        ],
        "notes": "",
        "id": "a2f0b00bcb6bc223dad9a545c913db94"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "哭岐贲从事",
        "preface": "",
        "paragraphs": [
            "君丧重堪悲，才高位竟卑。",
            "寄孤偏嘱我，知己更求谁。",
            "祭德宜修庙，传名不在碑。",
            "何人与为传，愿录野人诗。"
        ],
        "notes": "",
        "id": "b07b646b4ef9aa857373bf6750c08372"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "送怀古上人游钱塘",
        "preface": "",
        "paragraphs": [
            "正当摇落日，忽忆向江天。",
            "猿避经行路，鸥随入定船。",
            "袖携诗卷重，杖揭钵囊偏。",
            "约我湖心寺，相寻结白莲。"
        ],
        "notes": "",
        "id": "d507af86c1264e83a3ce837dc365547f"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "悼鹤",
        "preface": "",
        "paragraphs": [
            "谁折仙禽足，经旬致枉终。",
            "雠宜天与报，恨使我难穷。",
            "风月犹疑惨，园林顿觉空。",
            "殷勤亲起冢，只在草堂东。"
        ],
        "notes": "",
        "id": "b0007338d88726c58349649a23611df9"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "送王国博赴江南提刑  其一",
        "preface": "",
        "paragraphs": [
            "江南按察去如何，诏敕虽然密赐多。",
            "不断仙舟来往处，狎鸥载鹤听渔歌。"
        ],
        "notes": "",
        "id": "0b8788e0372917793d361f5010f336aa"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "送王国博赴江南提刑  其二",
        "preface": "",
        "paragraphs": [
            "江南刑省到时和，十郡应从宴乐多。",
            "自有山迎兼水送，清阴不断胜清歌。"
        ],
        "notes": "",
        "id": "19512179ad8580cd3cf267e76d7cb2df"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "送王国博赴江南提刑  其三",
        "preface": "",
        "paragraphs": [
            "江南大半旧经过，君称心多我恨多。",
            "好景阻陪游赏去，空萦老病动悲歌。"
        ],
        "notes": "",
        "id": "cc4910f259e14fd582e13a90d4177c00"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "送李安赴举",
        "preface": "",
        "paragraphs": [
            "野客复何陈，贤侯首荐人。",
            "俗流宁肯饯，良璞不嫌贫。",
            "棠树离偏晓，函关过已频。",
            "花时好消息，伫听向溪滨。"
        ],
        "notes": "",
        "id": "c86cb8791a1b5d03150d71ecd48dc7f3"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "醍醐鸟",
        "preface": "",
        "paragraphs": [
            "解啼能解酌，啼处静堪听。",
            "林下虽沽酒，人间最独醒。",
            "石泉窥认瓮，花露饮为瓶。",
            "翻叹耽杯者，还应损性灵。"
        ],
        "notes": "",
        "id": "bab31f4a9a01e36d5137cf39f03eb283"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "寄赠知洋州李泽屯田",
        "preface": "",
        "paragraphs": [
            "一种分符命最优，翠微深处是洋州。",
            "白云遶座疑山相，红旆随行表郡侯。",
            "禅定僧疑陪静话，音声鸟称伴闲游。",
            "更输属邑钱希圣，四季花前共倡酬。"
        ],
        "notes": "",
        "id": "43b3aca3a87599aec5044170912ffe57"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "三门与臧奎推官联句题东楼",
        "preface": "",
        "paragraphs": [
            "二陕三门境，江城想未胜。",
            "早衙连庙鼓，夜市杂船灯。",
            "乞任多朝市，忘归有海僧。",
            "东楼仍更好，欲去又同登。"
        ],
        "notes": "",
        "id": "f3de2930e76b0e8a3402ff1193498943"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "书逸人俞太中屋壁",
        "preface": "",
        "paragraphs": [
            "羡君还似我，居处傍林泉。",
            "洗砚鱼吞墨，烹茶鹤避烟。",
            "闲惟歌圣代，老不恨流年。",
            "每到论诗外，慵多对榻眠。"
        ],
        "notes": "",
        "id": "dadf0eb5bd923432ef3855be14323b5b"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "送文兆上人南归",
        "preface": "",
        "paragraphs": [
            "自由由独自，谁滞复谁催。",
            "住笑云无定，归嫌水不回。",
            "瓶惟添瀑布，杖祇卓莓苔。",
            "如此真行脚，余堪我静咍。"
        ],
        "notes": "",
        "id": "847ea32fea427ec1e036128fd633dac5"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "述怀",
        "preface": "",
        "paragraphs": [
            "东郭魏仲先，生计且随缘。",
            "任懒自扫地，更贫谁怨天。",
            "有名闲富贵，无事小神仙。",
            "不觉流光速，身将半百年。"
        ],
        "notes": "",
        "id": "d893010559d6232268334064ce9f85ec"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "和宗人见寄",
        "preface": "",
        "paragraphs": [
            "兀坐几忘形，柴门夜不扃。",
            "稔怜丞相雨，瑞爱老人星。",
            "妻识琴材料，童谙鹤性灵。",
            "远山延颈望，疏竹枕肱听。",
            "祖业存圭窦，年支有茯苓。",
            "闲身寄精舍，狂迹在旗亭。",
            "养药依丹诀，尝茶验水经。",
            "何时得相见，静话向松庭。"
        ],
        "notes": "",
        "id": "71adfe3a7b40a64b1f2463a0e70d34dc"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "送进士孙磻赴举",
        "preface": "",
        "paragraphs": [
            "半生养锐向棠郊，此去深宜夺锦标。",
            "莫叹迁鶑方出谷，只看一鹗迥冲霄。",
            "送诗吟恨冰生砚，别酒携从雪濯瓢。",
            "馿蹇童羸山路险，他时贵不忘今朝。"
        ],
        "notes": "",
        "id": "a9ea69f966dd25ec262d953216e3f804"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "送王辟太博赴阙呈刘正言",
        "preface": "",
        "paragraphs": [
            "吟坐俱头白，分携重怆情。",
            "才堪亲帝座，贫不似官行。",
            "晓雾迷山径，秋霖破驿程。",
            "唯应刘小谏，到阙始相迎。"
        ],
        "notes": "",
        "id": "85dff661193273c5cfbbc96cc94ed26d"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "酬和提刑王国博见寄兼谢惠竹簟",
        "preface": "",
        "paragraphs": [
            "召伯城边劳梦想，滕王阁上动诗心。",
            "闲思已隔江山远，老别那堪岁月深。",
            "三径出稀青草合，双眸望久墨花侵。",
            "翻嗟珍簟虽蒙寄，早晚同将坐卧吟。"
        ],
        "notes": "",
        "id": "0bf36844b813f191ce68aa5595bb3167"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "寄赠西川御史薛端公益州司理刘大著陕路运使臧殿院梓州提刑唐察院",
        "preface": "",
        "paragraphs": [
            "四贤同在两川时，不独民间鬭察微。",
            "蜀魄血流啼亦少，巴猿肠断叫应稀。",
            "文君酒旨停红旆，神女云从慝绣衣。",
            "雪尽沉冤题尽景，齐看诏向十州归。"
        ],
        "notes": "",
        "id": "9a6d09ac62ddd8e9d18fa4da2e7ac985"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "送薛奎殿院赴阙",
        "preface": "",
        "paragraphs": [
            "谪监陕郡滞贤才，清雪忻将紫诏开。",
            "缓步未亲龙扆去，回车愿拥隼舆来。",
            "辞蒙得得过三径，送合迢迢到柏台。",
            "秋霁山川行色好，乘骢策蹇恨难陪。"
        ],
        "notes": "",
        "id": "458f5f157ae0ce18957b758e2ab3e938"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "薛殿院将赴阙先归绛台迎觐",
        "preface": "",
        "paragraphs": [
            "不妨赴诏暂归宁，跃马惟消两火程。",
            "七十严君千万喜，彩衣争似绣衣荣。"
        ],
        "notes": "",
        "id": "875846a219ab61cb46cb447ef4948266"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "谢孙大谏惠茶",
        "preface": "",
        "paragraphs": [
            "卢仝曾谢谏官茶，狂作长歌任过夸。",
            "争似君今相惠者，分从金口到村家。"
        ],
        "notes": "",
        "id": "8abedcd0ba8028f146751368e932630e"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "赠华山何学士致仕",
        "preface": "",
        "paragraphs": [
            "累表乞眠云，明君始许君。",
            "三峰同鹤住，半俸与僧分。",
            "益寿药谁得，朝元香自焚。",
            "承家多令子，冠盖世纷纷。"
        ],
        "notes": "",
        "id": "1ab278948d0a848fb350560e008d80b2"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "依韵和冯亚见赠",
        "preface": "",
        "paragraphs": [
            "君向城中住，淳风想独还。",
            "相逢多解梦，不见少开颜。",
            "期约多寻药，商量共买山。",
            "羡予庭际石，重叠藓痕斑。"
        ],
        "notes": "",
        "id": "0e4340cea4807c9d113588c71a37ecaf"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "赠薛田察院兼呈刘大著",
        "preface": "",
        "paragraphs": [
            "居丧贫御史，家近亦难归。",
            "却恐诏起复，如何赎绣衣。",
            "仆夫潜去尽，亲友频来稀。",
            "惟有刘东观，时时扣掩扉。"
        ],
        "notes": "",
        "id": "8d8eeabc64159f4c8b5d38366819b274"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "寄赠河中孙大谏兼简刘大著李渎处士",
        "preface": "",
        "paragraphs": [
            "暂出皇州路不赊，莫同梦得动咨嗟。",
            "双旌况镇重华国，五府犹为大尹家。",
            "刘耀卿方知属邑，李长源旧寄生涯。",
            "相逢应是星频聚，岂独山河势可夸。"
        ],
        "notes": "",
        "id": "3073c39e3549c8424135fbb546f5c157"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "和酬孙大谏见访之什",
        "preface": "",
        "paragraphs": [
            "冬日开门忽似春，温颜和气接如亲。",
            "贵能尚故寻村叟，醉误犹呼作舍人。",
            "茜旆空林行藓上，椹袍拂石坐溪滨。",
            "仍留雅咏酬虽晚，每看长先整角巾。"
        ],
        "notes": "",
        "id": "a5959aa1933191afbe13b53618dbd4e7"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "送贾注归蜀",
        "preface": "",
        "paragraphs": [
            "将为干名入帝都，却言归隠蜀乡闾。",
            "永抛丹桂辞京辇，深入青山侍板舆。",
            "囊里几般仙药草，杖头数卷道经书。",
            "相门亲友应相羡，富贵终难复旧居。"
        ],
        "notes": "",
        "id": "619b6e2855a45994dd5700631764a495"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "长安龙图陈学士宠示重阳日翠微楼上见览拙诗之作兼蒙寄翠微楼长乐亭二记各述一绝寄而谢之",
        "preface": "",
        "paragraphs": [
            "京兆重阳大尹家，翠微楼上赏黄花。",
            "秦娥应怪停歌吹，看我狂诗到日斜。"
        ],
        "notes": "",
        "id": "c5e308c3a154d0197d7c8005cbe98b18"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "长安龙图陈学士宠示重阳日翠微楼上见览拙诗之作兼蒙寄翠微楼长乐亭二记各述一绝寄而谢之 翠微楼",
        "preface": "",
        "paragraphs": [
            "斗城谁建翠微楼，富贵陈家小状头。",
            "和记从今为四绝，凤毛玉筯与银钩。"
        ],
        "notes": "",
        "id": "ec72daf8029269680f553f385d2fa0f4"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "长安龙图陈学士宠示重阳日翠微楼上见览拙诗之作兼蒙寄翠微楼长乐亭二记各述一绝寄而谢之 长乐亭",
        "preface": "",
        "paragraphs": [
            "长安长乐古来坡，新创离亭景致多。",
            "从此祖筵休别唱，记中自有断肠歌。"
        ],
        "notes": "",
        "id": "098a2df5dd0acfa59dad06b268ee86b8"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "和夏台知县李尚贤殿直见赠",
        "preface": "",
        "paragraphs": [
            "咫尺县前山，阳城旧掩关。",
            "两衙公务静，三载使星闲。",
            "雪入司房暗，苔侵界石斑。",
            "曾为攀桂客，多谢访林间。"
        ],
        "notes": "",
        "id": "c40e73a3a01efc64cce56361351f85c4"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "送王专著作之任犀浦",
        "preface": "",
        "paragraphs": [
            "西山宰字选清强，东观修文辍佐郎。",
            "濯锦江边趋郡府，浣花溪上问封疆。",
            "半年讼必消民境，数月歌应彻帝乡。",
            "百里旧闻风物好，公余遥想入篇章。"
        ],
        "notes": "",
        "id": "f3dbe5e3b7ad556cd68d597c04630cb6"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "送张子皋推官赴阙",
        "preface": "",
        "paragraphs": [
            "闲想何人得似君，泛莲难滞五侯门。",
            "风流自是神仙客，雅淡谁知将相孙。",
            "寒籁忍堪飘别曲，秋霖那更洒离魂。",
            "青春渐上青云去，后会应难向水村。"
        ],
        "notes": "",
        "id": "dc70a6e17dda4ad5679c9ecb6940fc41"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "次韵和酬洛下宋京见寄",
        "preface": "",
        "paragraphs": [
            "声名独步向西都，主将风骚敌亚夫。",
            "龟洛泛应随钓叟，龙门游想领生徒。",
            "公车未召身犹散，相府深知道岂孤。",
            "可惜春时还不见，眼前花卉谩芬敷。"
        ],
        "notes": "",
        "id": "753991b6a60c6c47a6229cdeb92e0217"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "知府石太尉闲抱瑶琴荣临圭窦烧笋供膳刻竹题名因成二绝纪而谢之  其一",
        "preface": "",
        "paragraphs": [
            "分茆人忽到茅斋，踏破溪边万点苔。",
            "却恐歌钟喧静境，随轩祇背古琴来。"
        ],
        "notes": "",
        "id": "a05840334f252c7a611287e5cdd229fc"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "知府石太尉闲抱瑶琴荣临圭窦烧笋供膳刻竹题名因成二绝纪而谢之  其二",
        "preface": "",
        "paragraphs": [
            "笋就林烧厌八珍，烟为翠幙草为茵。",
            "功臣名姓留何处，自把金刀刻翠筠。"
        ],
        "notes": "",
        "id": "c28257562f4a4e3dda3b66276b0f7d31"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "池上闲咏",
        "preface": "",
        "paragraphs": [
            "微物满池塘，吟看向夕阳。",
            "草虫腰尽细，水鸟嘴多长。",
            "科斗渔翁字，芙蓉野客裳。",
            "诗成堪写处，莲叶碧牋香。"
        ],
        "notes": "",
        "id": "82648c8f0d65ae1ccb3262c57462a8fe"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "送县宰王希之阙下",
        "preface": "",
        "paragraphs": [
            "到任预忧替，替归贫类初。",
            "离情似芳草，远道逐征车。",
            "遗爱偏留记，行装祇担书。",
            "将来好官职，愿载此间除。"
        ],
        "notes": "",
        "id": "55103a1dd2f84981b5c1a0c4c674b4c0"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "寄唐异山人",
        "preface": "",
        "paragraphs": [
            "不见琴书友，相思二十秋。",
            "能消几度别，便是一生休。",
            "未得云迎步，还应雪满头。",
            "何时各携杖，竟去会嵩丘。"
        ],
        "notes": "",
        "id": "cda2850ce2ea96fffc1e2fa1a965988d"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "送王秘丞赴阙",
        "preface": "",
        "paragraphs": [
            "诏下儒中选将臣，众推何处避君恩。",
            "图书官职人间美，斧钺威权阃外尊。",
            "兰省交朋迎适愿，棠郊寒士送销魂。",
            "功成伫听居藩翰，肯忆渔樵在水村。"
        ],
        "notes": "",
        "id": "117dd6220e2d2be23093504dd124176d"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "和薛田察院咏雪三首  其一",
        "preface": "",
        "paragraphs": [
            "林间踏去宜沽酒，石上收来好煮茶。",
            "除却子猷当此景，高情偏忆戴逵家。"
        ],
        "notes": "",
        "id": "218dcd0212f0960291ffef794064c855"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "和薛田察院咏雪三首  其二",
        "preface": "",
        "paragraphs": [
            "七字空吟六出花，与君无酒祇烹茶。",
            "门前俱绝行踪迹，还似袁安卧在家。"
        ],
        "notes": "",
        "id": "efdb10aad29a102f3894ad49cc912f4a"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "和薛田察院咏雪三首  其三",
        "preface": "",
        "paragraphs": [
            "密压溪筠入户斜，照开睡眼不须茶。",
            "谁言落处无偏党，牵率诗家比酒家。"
        ],
        "notes": "",
        "id": "1d787cfdbdba067137f02c631bf85934"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "送赵推官赴王太尉辟命",
        "preface": "",
        "paragraphs": [
            "旧友敦诗将，边城辟去初。",
            "坐筹销剑戟，行李减琴书。",
            "虏帐应先遁，屯田想未锄。",
            "萧关迎有骑，瀚海食无鱼。",
            "家道宁思虑，军容计惨舒。",
            "唱筹戎幙静，登眺戍楼虚。",
            "马饮沙河阔，蝉鸣陇树疏。",
            "伫看归阙日，官向粉闱除。"
        ],
        "notes": "",
        "id": "b8b02b39ff26162565e597aa2a23280a"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "新栽苇",
        "preface": "",
        "paragraphs": [
            "临砌复临流，栽初尚未稠。",
            "长因带风雨，远似在汀洲。",
            "静闲宜红蓼，闲栖称白鸥。",
            "前春应更好，江上梦潜休。"
        ],
        "notes": "",
        "id": "1fa244a21fa211f2f3261078ce1f0bb8"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "送王太博出镇桂林",
        "preface": "",
        "paragraphs": [
            "主上求人镇大藩，桂林虽远莫嗟叹。",
            "薛能嘉树非真命，韩愈潮阳是谪官。",
            "甘雨将沾蛮草润，仁风先扫瘴烟残。",
            "龙钟不得相随去，愿寄州图枕石看。"
        ],
        "notes": "",
        "id": "951b439d982eae1640292faabbb68b92"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "谢何学士王专推官王道士同见访",
        "preface": "",
        "paragraphs": [
            "闲离锦帐带纱巾，谁从东郊访隠沦。",
            "旧在幕中珠履客，新游门下羽衣人。",
            "扫苔虽是开三径，采蕨何繇致八珍。",
            "太史还应怪躔次，郎官星犯客星频。"
        ],
        "notes": "",
        "id": "6da9f067b0b79d3d72a21749ebbcafb6"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "经嵩阳废观因有戏题",
        "preface": "",
        "paragraphs": [
            "嵩阳多废观，欲验少碑文。",
            "地属村夫子，苔漫石老君。",
            "草生泉更浸，松死烧犹焚。",
            "欲问神仙事，悠悠空白云。"
        ],
        "notes": "",
        "id": "ddb89b867d559c0f3e00129c8701b51b"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "送冯介迎觐",
        "preface": "",
        "paragraphs": [
            "离声无管弦，空把指频弹。",
            "惟子犹为客，何人不作官。",
            "前程贫岂易，后会老应难。",
            "拜想高堂下，麻衣泪始干。"
        ],
        "notes": "",
        "id": "47ea5e04ce6fce7d178c2aa251afd374"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "送无用上人游中条",
        "preface": "",
        "paragraphs": [
            "迢递中条寺，秋寻忘险途。",
            "屐踪临水有，锡影入云无。",
            "像阁分秦树，经窗见舜都。",
            "我曾题壁处，闲看想踟蹰。"
        ],
        "notes": "",
        "id": "af9ca7f01285f66c9ff388a10dee2a23"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "秋夜与陈孟话别",
        "preface": "",
        "paragraphs": [
            "草堂灯暗雨萧萧，欲话分携重鬰陶。",
            "何事琴中犹怨切，凄凉调里鼓离骚。"
        ],
        "notes": "",
        "id": "1f5a02b5dc824ba9a8fc21f87b6751d2"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "寄盩厔知县解旦著作",
        "preface": "",
        "paragraphs": [
            "盩厔乐天初任地，此时君又继多才。",
            "闲应时到游仙寺，石上题诗扫绿苔。"
        ],
        "notes": "",
        "id": "bd3473575287008bc4487a8bdb97e976"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "三门留题",
        "preface": "",
        "paragraphs": [
            "何由通九曲，始自凿三门。",
            "夏禹功如小，东溟位岂尊。",
            "鼋鼍当日窟，鸡犬此时村。",
            "涡恐和山漩，涛疑若石奔。",
            "势愁舂地轴，声想震天阍。",
            "寺庙中流耸，烟云两岸屯。",
            "楼台疑蜃吐，舟檝畏鲸吞。",
            "游客虽惊险，居僧不厌喧。",
            "如潮无振鹭，似峡欠啼猿。",
            "孤店经商少，雄司漕运繁。",
            "人家无钓具，鸟道有䉡痕。",
            "丧胆寻遗迹，伤心吊溺魂。",
            "坼城唐记列，砥柱祖名存。",
            "况复诗书载，狂题愧雅言。"
        ],
        "notes": "",
        "id": "4c48f1b1c91b2979abc9f351f4a02d5b"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "寄俞太中山人",
        "preface": "",
        "paragraphs": [
            "相访住三年，初终道一般。",
            "知心于我异，屈指似君难。",
            "有物皆同咏，无书不共看。",
            "草堂今独处，宁免动长叹。"
        ],
        "notes": "",
        "id": "9a4c140ebc12f6b7f1531998cec10d17"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "登龙门县楼与知宰刘大著将话别因有题纪",
        "preface": "",
        "paragraphs": [
            "名士为官处，登楼景好题。",
            "县城蚕市闹，村墅鹊巢低。",
            "日暖园蔬嫩，烟晴垅麦齐。",
            "长宜同此望，那忍话分携。"
        ],
        "notes": "",
        "id": "98e94a99dd5d4d7e045f6fb92ba90c5c"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "夏日怀寄西川峡路淮南薛臧王三运使",
        "preface": "",
        "paragraphs": [
            "运使幽人酷暑时，江边林下两何为。",
            "信旗君逐舟车动，懒架吾随枕簟移。",
            "绣袂几经梅雨洒，葛衣一任竹风吹。",
            "蜀山淮甸棠郊外，早晚相逢豁所思。"
        ],
        "notes": "",
        "id": "08ad797b555f0b26857dc1ed28b89b33"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "赠王氏神童昆季",
        "preface": "",
        "paragraphs": [
            "先后登科出玉京，满朝诗送更光荣。",
            "岂唯皇宋终难继，自古神童少弟兄。"
        ],
        "notes": "",
        "id": "c8b192975954fd83cebfb48825f3d228"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "送俞太中山人归终南",
        "preface": "",
        "paragraphs": [
            "俞贯之辞魏仲先，终南归去落花天。",
            "如何相见还相别，早晚溪云一处眠。"
        ],
        "notes": "",
        "id": "88e3f11d5490e9e465d046e2e66ff926"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "题鄠县杨氏书楼",
        "preface": "",
        "paragraphs": [
            "竹多千亩余，卖竹济贫儒。",
            "门掩圭峰影，楼添鄠县图。",
            "蜗涎缘栋有，鹤迹入泉无。",
            "终约重来此，相邻卜养愚。"
        ],
        "notes": "",
        "id": "4c70059103e3bf0eff04a3eeb05e25b3"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "送任秉南归",
        "preface": "",
        "paragraphs": [
            "归觐江山远，如何叙别离。",
            "数杯村店酒，一首野人诗。",
            "趁渡怜舟稳，贪程恨马羸。",
            "遥思到家日，已过落花时。"
        ],
        "notes": "",
        "id": "f5aafef163feb30cd996a47b0b0955c0"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "偶作呈谔闰二上人",
        "preface": "",
        "paragraphs": [
            "老虽无闷向茅堂，忽忽还因物感伤。",
            "积雾易迷平地水，孤云难护满天霜。",
            "祥麟可向清时见，惊鹤那于黑处藏。",
            "信意偶然成此咏，祇堪闲写与支郎。"
        ],
        "notes": "",
        "id": "1ea4a827fc7b3f998c0e2e355a0ee1ca"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "和人见咏新鹤",
        "preface": "",
        "paragraphs": [
            "雪霜毛羽瘦形仪，养处人家觉道肥。",
            "龟有寿龄方可近，鹭无仙分莫相依。",
            "千年松上疑孤立，五色云中好并飞。",
            "不竞巢栖争饮啄，也应难免众禽非。"
        ],
        "notes": "",
        "id": "b1673c8f98e8fbf943e0879e48175b6d"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "出户",
        "preface": "",
        "paragraphs": [
            "出户下莎庭，徘徊当踏青。",
            "静嫌鶑鬭舌，闲爱鹤梳翎。",
            "云好昂头望，松宜侧耳听。",
            "便堪为导列，谁信可延龄。"
        ],
        "notes": "",
        "id": "53fb732b140137b35d84d285fb8a1ede"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "次韵和薛端公归故里之什二首  其一",
        "preface": "",
        "paragraphs": [
            "茜旗影里椹袍身，迎入蒲津免问津。",
            "策蹇去时为举子，乘骢归日是功臣。",
            "岂同化鹤千余岁，才过登龙十数春。",
            "开宴仍闻倾锡赐，酣歌喜杀故乡人。"
        ],
        "notes": "",
        "id": "bb1232e7007d7bbb8b9016e4dd32dead"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "次韵和薛端公归故里之什二首  其二",
        "preface": "",
        "paragraphs": [
            "尚辍通儒外计筹，堂堂身岂等闲酬。",
            "绮罗笑别文翁郡，锦绣荣归舜帝州。",
            "贳酒村穿红树过，读书寺入翠岚游。",
            "逍遥楼对家山逈，得意诗销此处留。"
        ],
        "notes": "",
        "id": "316ea1663cc49b3491db2d6b402b9568"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "闻雷宣徽薨背敕葬归乡",
        "preface": "",
        "paragraphs": [
            "圣代贤臣丧，何人不惨颜。",
            "新祠民祭祀，旧债帝填还。",
            "卤簿尘侵暗，铭旌泪洒斑。",
            "功名谁复继，敕葬向家山。"
        ],
        "notes": "",
        "id": "c395806f408e10750d2f75c03e03a377"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "和冯亚寄进士孙磻",
        "preface": "",
        "paragraphs": [
            "闲思生白发，懒更把菱花。",
            "久别何州住，相寻恐路差。",
            "独飞伤塞鴈，会宿羡林鸦。",
            "犹得君为友，时过老母家。"
        ],
        "notes": "",
        "id": "4f0b43c61eb089dfcdeb840fc90452df"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "送唐肃察院赴阙兼呈府尹孙大谏",
        "preface": "",
        "paragraphs": [
            "东郊祖帐惨西风，愁听阳关曲调终。",
            "赤子泣皆牵绣袂，白馿鸣亦恋花骢。",
            "触邪暂立龙墀下，儤直将归凤阁中。",
            "大尹相逢凭仗说，官高不敢寄诗筒。"
        ],
        "notes": "",
        "id": "787edbcd10af8923b8aab67e3f061bdc"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "和酬益州刘大著同运使薛端公见寄之什",
        "preface": "",
        "paragraphs": [
            "遥思锦水会荀陈，共指棠郊忆卧云。",
            "青眼虽然蒙望我，丹心不觉恨输君。",
            "离情杳杳三千里，老病厌厌八九分。",
            "唯待急征同赴阙，一时得见向溪𣸣。"
        ],
        "notes": "",
        "id": "dae39846c87f39d78b8d741f49f8c682"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "游蓝田王顺山晤真寺",
        "preface": "",
        "paragraphs": [
            "蓝田王顺升仙处，白傅曾题似更稀。",
            "野客暂游期欲住，山禽何事叫思归。",
            "称心不独烟霞媚，适口仍逢笋蕨肥。",
            "两日正当寒食日，家园忘却有芳菲。"
        ],
        "notes": "",
        "id": "80bfee9174290673e2c29f237980026d"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "留题仙游寺",
        "preface": "",
        "paragraphs": [
            "将从三峡泛扁舟，先向仙游寺里游。",
            "水石却惊偏怪异，江山狂兴一时休。"
        ],
        "notes": "",
        "id": "f547d59498c78e03127345f2d8f714d2"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "清明日离蓝田白鹿原寄王太博",
        "preface": "",
        "paragraphs": [
            "白鹿原东晓色中，人家新火翠烟浓。",
            "岂惟心友难为别，馿上回头恋玉峰。"
        ],
        "notes": "",
        "id": "c6389c19a94e018ffc2e38215f7e686d"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "寄淮南制置使薛户部",
        "preface": "",
        "paragraphs": [
            "西自荆巫彻海涯，南从吴越接京华。",
            "半天下管权何重，两地间游路不赊。",
            "山泽利均资我国，江湖境尽属君家。",
            "帝心已简身宁愧，使额虽雄性不奢。",
            "数道转输归检察，满朝才子动吟夸。",
            "搜寻奸诈穷毫发，举荐廉能在齿牙。",
            "彩旆双飘为从物，画船一簇是行衙。",
            "已闻村落添农器，渐见汀洲减钓车。",
            "不使菰蒲侵黍稷，将令橘柚变桑麻。",
            "台州顶自寻仙药，建水湄亲采御茶。",
            "器量宽如波浩渺，风谣多似橹呕鸦。",
            "闲寻僧话穿云叶，静听渔歌隔浪花。",
            "野客唱酬容散拙，郡侯迎送厌喧哗。",
            "携筇未遂攀陪去，溪士时时动叹嗟。"
        ],
        "notes": "",
        "id": "016ee2c2ddec41939d859f5f78922812"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "怀宗人仲容",
        "preface": "",
        "paragraphs": [
            "寻常念朋友，况复是宗人。",
            "久别弹琴少，相思掷卦频。",
            "旅游湘水远，家寄华山贫。",
            "早晚重来此，园林又过春。"
        ],
        "notes": "",
        "id": "73740e4f73e4734797530180d6d62f23"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "和何学士见咏新得鹤",
        "preface": "",
        "paragraphs": [
            "喜得华亭鹤，看承过所宜。",
            "防饥先种稻，忧病预钻龟。",
            "易惬眠云意，难酬卧锦诗。",
            "不缘过郡谢，步步在相随。"
        ],
        "notes": "",
        "id": "860aec6c27139f1f4c421aa4d7e0f45c"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "夏日雨中题谔师房",
        "preface": "",
        "paragraphs": [
            "夏雨下如绳，虚廊减鬰蒸。",
            "溅琴移榻避，添砚就簷承。",
            "暗喜同田父，闲听共野僧。",
            "苦吟题壁上，欲改更慵能。"
        ],
        "notes": "",
        "id": "9cfdb7b8667ab3bb567ba1eb702e96cb"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "送外甥李渭进士赴举",
        "preface": "",
        "paragraphs": [
            "棠树抡材过礼闱，孤寒得解更光辉。",
            "进身喜逐贤侯表，裹足愁分老母衣。",
            "千里冬残伤独去，一家春尽待荣归。",
            "头方念尔还如我，到阙何人许扣扉。"
        ],
        "notes": "",
        "id": "57a6f75b4f467528061c45d800e8e07f"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "和酬入内赵供奉见赠",
        "preface": "",
        "paragraphs": [
            "出入宫闱侍从官，再过林下信温颜。",
            "朝天驻足因临水，驰驲回头入望山。",
            "捧诏正当趋桂殿，寄诗那忽到松关。",
            "老来诗思尤枯竭，莫怪阳春不旋还。"
        ],
        "notes": "",
        "id": "0668759f87dd8f284306c6c41ed3efcb"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "和薛察院同龙门知县刘大著洎数公禹庙留题",
        "preface": "",
        "paragraphs": [
            "七人庙下立徘徊，相顾闲心几欲摧。",
            "落日堪伤四散去，再来难得一齐来。"
        ],
        "notes": "",
        "id": "00c378514ca18d7b4c6d9ce6f5117a02"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "三峰王耿殿丞将移陕下通理先已同袁刑部以唱和诗见寄因次前韵和酬二首  其一",
        "preface": "",
        "paragraphs": [
            "君移棠树民皆喜，我住东郊却懒夸。",
            "拙性怕逢诗债主，病身愁见酒雠家。",
            "郢词温润如丝雨，蜀纸鲜明似绮霞。",
            "况是已经仙手和，点头空使角冠斜。"
        ],
        "notes": "",
        "id": "06394c477ea193d602f51b94c8a15f67"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "三峰王耿殿丞将移陕下通理先已同袁刑部以唱和诗见寄因次前韵和酬二首  其二",
        "preface": "",
        "paragraphs": [
            "蜀出多才信不虚，淹翔犹未佩银符。",
            "民间惠爱应长有，马上歌诗岂暂无。",
            "休话卜邻来草泽，即看得路去蓬壶。",
            "申湖公暇闲游地，贺监何须说鉴湖。"
        ],
        "notes": "",
        "id": "7793e22b5da67ea15c69808499dc66f5"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "百舌鸟",
        "preface": "",
        "paragraphs": [
            "长截邻鸡叫五更，数般名字百般声。",
            "饶伊饶舌争先晓，也待青天明即鸣。"
        ],
        "notes": "",
        "id": "949db8938d042a0d26b949fde2b2708a"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "送吴石赴举",
        "preface": "",
        "paragraphs": [
            "吴生重赴举，轻别重伤心。",
            "贫友欲沽酒，豪家不典琴。",
            "溪僧来会送，国士到争寻。",
            "预想登科后，无因访竹林。"
        ],
        "notes": "",
        "id": "a30acd6be48ce393b32607939f6e5844"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "暮秋闲望",
        "preface": "",
        "paragraphs": [
            "水阁闲登望，郊原欲刈禾。",
            "坏簷巢燕少，积雨病蝉多。",
            "砧隔寒溪捣，钟随晚吹过。",
            "扁舟何日去，江上负烟蓑。"
        ],
        "notes": "",
        "id": "e49f2bf92d9619101df75ab5a3dd05e1"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "怀寄眉山知县王辟寺丞",
        "preface": "",
        "paragraphs": [
            "仲先别仲通，长忆又长慵。",
            "有梦应相信，无书想见容。",
            "尘埃五十驿，山水几千重。",
            "老去难寻访，何时得再逢。"
        ],
        "notes": "",
        "id": "e73ebe0bed8ca026208f2dd59a2fc961"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "送王太博抽赴阙",
        "preface": "",
        "paragraphs": [
            "宪府吾皇注意偏，君今应诏合居先。",
            "蛾眉班缀千官上，廌角威扬万乘前。",
            "贵戚望风从此日，贫交披雾是何年。",
            "难忘枉驾相辞处，草屋门开雪满天。"
        ],
        "notes": "",
        "id": "650a74e2ddb18e043e784904f97ac9e8"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "薛端公寄示嘉川道中作次韵和酬",
        "preface": "",
        "paragraphs": [
            "绣衣不间薜萝衣，春暮嘉川入咏思。",
            "忆我茅庐欹枕处，当君骢马著鞭时。",
            "展眉喜近龙头境，回首伤遥鹤发期。",
            "从此亲题山馆里，多情顿掩浪仙诗。"
        ],
        "notes": "",
        "id": "e3eac8fbbf00127353a26a5fe9b9e3a6"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "送刘烨大著移任龙门知县",
        "preface": "",
        "paragraphs": [
            "天上书先梦里传，到施仁政减春寒。",
            "尚虚鼇岭神仙任，暂作龙门父母官。",
            "愁闷岂惟增假寐，笑谈直恐绝真欢。",
            "不缘潦倒长相逐，免得离情有万端。"
        ],
        "notes": "",
        "id": "2bcc08a2851389f78496e36aecf7b55b"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "送寿师新加命服后归蜀",
        "preface": "",
        "paragraphs": [
            "日照孤云作彩霞，帝乡风送去天涯。",
            "野人遥望归何处，万里峨嵋便是家。"
        ],
        "notes": "",
        "id": "e97d643314df09770d90db819d49395c"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "寄陈越学士",
        "preface": "",
        "paragraphs": [
            "损之不见数年余，万种相思一事无。",
            "唯有近来茅屋梦，为君时复到皇都。"
        ],
        "notes": "",
        "id": "6e11548a2669a7ca012542bf70df6d3c"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "书闰师白莲堂",
        "preface": "",
        "paragraphs": [
            "野人禅客合相陪，渐老诗心亦共灰。",
            "朱草阶前容不去，白莲堂上喜频来。",
            "地形各占幽深境，天产俱为散逸材。",
            "犹恨东郊西寺远，闲门难并水边开。"
        ],
        "notes": "",
        "id": "2bc091031124d4e8b1d0ae234a1503fc"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "寄陈越学士托附魏仲容",
        "preface": "",
        "paragraphs": [
            "取次升沈论等差，云霄独不忘泥沙。",
            "常流对面如千里，密友终身似一家。",
            "魂梦因君游辇毂，书题为我寄烟霞。",
            "仲容到日还应说，半纪相思两鬓华。"
        ],
        "notes": "",
        "id": "0664069233e90adfab02990f18a73840"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "送王专王衢之许下自维扬谒孙学士王舍人",
        "preface": "",
        "paragraphs": [
            "蹇馿并跨引羸僮，两地迢迢谒至公。",
            "才力互相鹦鹉敌，交情深与鹡鸰同。",
            "薛能诗在僧楼上，张祜名题酒肆中。",
            "到日知君寻赏处，醉吟还可继遗风。"
        ],
        "notes": "",
        "id": "c38dd4b94fbda55707d2961b973ea187"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "送钱国博知坊州",
        "preface": "",
        "paragraphs": [
            "遥为坊民贺一方，寿星偏去照光芒。",
            "解携朋友龙三处，随侍儿孙鴈两行。",
            "芳草路中车突兀，落花风里旆悠飏。",
            "眠云客恨难陪从，空遣吟魂倍惨伤。"
        ],
        "notes": "",
        "id": "9573bd20e1aa67a74d865bc23e201851"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "上知府李殿院十韵",
        "preface": "",
        "paragraphs": [
            "诏选来棠树，花骢拥旆乘。",
            "饥民期再活，寒士贺中兴。",
            "廌角谁伤触，狼心自战兢。",
            "只求天子信，宁避世家憎。",
            "窃听无余论，唯愁有急征。",
            "每因公宴乐，方遣妓祗承。",
            "才薄终难纪，情深岂易胜。",
            "相亲容似鹤，不拜许如僧。",
            "郡阁招看雪，溪亭访蹑冰。",
            "转愁诗老退，何以答褒称。"
        ],
        "notes": "",
        "id": "515568d932ef4edee7d8f03370019a77"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "新井",
        "preface": "",
        "paragraphs": [
            "林间凿井新，里巷汲来频。",
            "及见赢瓶者，翻思抱瓮人。",
            "乍尝牙觉冷，试煮茗尤珍。",
            "从此前溪水，潜轻似不仁。"
        ],
        "notes": "",
        "id": "66eb00f006caa1c702b997704fac712f"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "书黄池谷王山长屋壁",
        "preface": "",
        "paragraphs": [
            "仲先曾到仲淹家，书院穿云一径斜。",
            "劝酒莫言无乐送，音声鸟语在山花。"
        ],
        "notes": "",
        "id": "da59c33b99625e3cbfccc22e0a138666"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "送杨侍禁赴阙时有甄先生相随",
        "preface": "",
        "paragraphs": [
            "一种皇华觐紫宸，文资换必异常伦。",
            "随轩已有三茅客，下榻宁无两制人。",
            "清洛听应移足懒，碧嵩看想转头频。",
            "他时乞得休官后，莫负前言作善邻。"
        ],
        "notes": "",
        "id": "910921921574d56238e44369147f8e7c"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "和蹇藏用暮秋郊居言怀二首  其一",
        "preface": "",
        "paragraphs": [
            "村落秋穷兴莫穷，黄花红叶照衰容。",
            "时平转称千般巧，年长仍添一倍慵。",
            "林下携筇闻远水，洞中欹枕见前峰。",
            "与君邻里何相似，来往人多是老农。"
        ],
        "notes": "",
        "id": "bd7f5d5c4ca2f4e8789ba6aa4e44b2cc"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "和蹇藏用暮秋郊居言怀二首  其二",
        "preface": "",
        "paragraphs": [
            "敢学宣尼叹道穷，闲心何处不相容。",
            "交朋尽笑龟蒙散，邻里偏谙叔夜慵。",
            "晚吹清泠雕万木，残霞红澹映三峰。",
            "为怜今岁于中稔，欲遣儿孙亦务农。"
        ],
        "notes": "",
        "id": "57f8c3ec82c3e1ea98805b4388779910"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "谢刘小谏寄惠双鹤",
        "preface": "",
        "paragraphs": [
            "令威兄弟涉烟波，谏署人教到薜萝。",
            "毛比君情犹恐少，格如我性不争多。",
            "相呼似说冲霄意，对舞初闻击壤歌。",
            "仙术无能骑谢去，青云未免阻闲过。"
        ],
        "notes": "",
        "id": "690d8892ca7bae9ec1c3bf579ca8153f"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "次韵和同理王耿殿丞见赠",
        "preface": "",
        "paragraphs": [
            "年来暂屈佐元戎，富贵真宜在蕊宫。",
            "性洁耻分钱子母，时清懒话剑雌雄。",
            "公心似水逢形鉴，和气如春触物融。",
            "莫道州民俱受赐，好诗徧得有谁同。"
        ],
        "notes": "",
        "id": "5614df440f95a1aae819133306e9e332"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "送唐殿院罢蜀中提刑赴诏兼呈孙大谏",
        "preface": "",
        "paragraphs": [
            "花骢出蜀瘦行难，急诏乘轺定峻迁。",
            "清雪人如辞父母，白云客似别神仙。",
            "堪晓望晴霞烂熳，伴宵征暑月团圆。",
            "寄语集贤孙大谏，莫嫌未和旧诗篇。"
        ],
        "notes": "",
        "id": "fd144f4e6d8f00c66081ece0cc2f2880"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "雪中书事上李阶殿院",
        "preface": "",
        "paragraphs": [
            "草堂高逈乐郊东，西望搘筇景莫穷。",
            "山水城池云叶里，管弦楼阁雪花中。",
            "须知应瑞因仁政，不独呈祥自帝功。",
            "太守多才又多暇，唱酬翻怯见诗筒。"
        ],
        "notes": "",
        "id": "ef4033dcc1e05d9e23981bbebd700af5"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "独酌吟",
        "preface": "",
        "paragraphs": [
            "独酌独吟谁与共，天为知己月为朋。",
            "水边醉卧无人见，席有烟莎枕有肱。"
        ],
        "notes": "",
        "id": "fa5b68d233b301c62625773b258d6751"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "谢薛省判寄惠鹤",
        "preface": "",
        "paragraphs": [
            "早辍仙禽寄逸民，年来亦似厌家贫。",
            "时时东望长鸣处，应忆朱门旧主人。"
        ],
        "notes": "",
        "id": "8177bee2a56ca2be674023778275182b"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "送萧咨下第西归",
        "preface": "",
        "paragraphs": [
            "馿瘦懒加鞭，迟迟念独还。",
            "听鸡行晓月，叹雉过春山。",
            "渭入黄河浊，云归紫阁闲。",
            "明年公道在，莫便掩松关。"
        ],
        "notes": "",
        "id": "ebf4009ca7cb3dc34d36c5231c3a9366"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "谢张中允见访",
        "preface": "",
        "paragraphs": [
            "园林花未发，岂是为游春。",
            "深愧青宫客，先寻白屋人。",
            "儿童惊茜绶，仆隶笑纱巾。",
            "踏雪携诗谢，朱门必许亲。"
        ],
        "notes": "",
        "id": "b3958e7ef6182bfc20e194081cefe8fd"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "送魏庄赴举",
        "preface": "",
        "paragraphs": [
            "再战去何如，羸僮逐蹇馿。",
            "路贫多捧刺，学富少担书。",
            "已念离家晚，仍忧取事疏。",
            "西风酒旗下，欲别更踌躇。"
        ],
        "notes": "",
        "id": "0ec663789163a249ed90be83502e64d8"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "酬和知府李殿院见访之什往来不休因成四首  其一",
        "preface": "",
        "paragraphs": [
            "暂拥红旌到郡新，相知情似旧交亲。",
            "尽惊慷慨山河主，忽访支离草泽人。",
            "苏径让惭扬绣袂，溪桥迎喜整纱巾。",
            "留诗中贵仍挥翰，双美应难继后尘。"
        ],
        "notes": "",
        "id": "c469606816a118fcb1de7fcf3ffc65b3"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "酬和知府李殿院见访之什往来不休因成四首  其二",
        "preface": "",
        "paragraphs": [
            "玉韵重听倍爽神，银钩忽睹更躬亲。",
            "郡侯喜是风骚主，野客惭为唱和人。",
            "积雾曾侵红绣旆，异香犹惹白纶巾。",
            "两篇箧里贞珉上，频拂看宁有蠹尘。"
        ],
        "notes": "",
        "id": "09ed9fa31392cac65989be947caea7d7"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "酬和知府李殿院见访之什往来不休因成四首  其三",
        "preface": "",
        "paragraphs": [
            "使君悮访乐郊民，顾我何由得暂亲。",
            "茜旆动驱千百骑，茅亭才著两三人。",
            "旋烧陆羽烹茶鼎，忙换陶潜漉酒巾。",
            "可爱水边松竹上，数朝犹自有香尘。"
        ],
        "notes": "",
        "id": "b2ae3694dcce2af7d5db1991c9ceb2f9"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "酬和知府李殿院见访之什往来不休因成四首  其四",
        "preface": "",
        "paragraphs": [
            "虽喜乘骢到水村，却愁诗敌势难亲。",
            "平生未竖降旗客，临老将为弃甲人。",
            "豸角勇无心害物，鸡皮怯有汗沾巾。",
            "数篇勉和情枯竭，潦倒词锋息战尘。"
        ],
        "notes": "",
        "id": "5adfa4c7d2d8ebffa32622d9b711d668"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "送王太博知建昌军",
        "preface": "",
        "paragraphs": [
            "莫叹三山隔五云，建昌境好说纷纷。",
            "虽然尚作贫才子，犹免潜呼老使君。",
            "远逐朱轮输鴈阵，闲亲画舸羡鸥群。",
            "棠郊独恨分携后，高论何时得再闻。"
        ],
        "notes": "",
        "id": "d0cc2933564fdcc9f91aae863ec8263c"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "暮春雨中作",
        "preface": "",
        "paragraphs": [
            "独院信寥寥，蚕生谷未苗。",
            "残春无数日，积雨复连宵。",
            "不恨流光速，唯伤去圣遥。",
            "那堪当此景，时见落花飘。"
        ],
        "notes": "",
        "id": "fe542a66145f6f5cace652d25401917e"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "送蹇藏用之平阳",
        "preface": "",
        "paragraphs": [
            "蜀客贫游晋，山川木落空。",
            "军闲无虏寇，俗俭有尧风。",
            "鴈急长天外，馿迟落照中。",
            "圣君方选士，莫便叹途穷。"
        ],
        "notes": "",
        "id": "22b007ac5e79f00dea569147a9d23c25"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "和绛台王都官见寄春日书事之什",
        "preface": "",
        "paragraphs": [
            "绛郡政闲闻，人家可闭门。",
            "马嘶花下路，犬睡月中村。",
            "吏亦擎书卷，民皆挈酒樽。",
            "行春思隠逸，多谢动吟魂。"
        ],
        "notes": "",
        "id": "ebcf59cde9079b162d1eb50cd4462ca6"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "送袁景宗之荆渚宁觐",
        "preface": "",
        "paragraphs": [
            "荆渚北堂宁圣善，棠阴东阁别严君。",
            "雪村山馆思亲梦，二十余宵两处分。"
        ],
        "notes": "",
        "id": "6ad44df1c5f31741b19bf2ce024ffa34"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "寄庞房",
        "preface": "",
        "paragraphs": [
            "爱于瘦马上吟诗，孟浩然真更似谁。",
            "雅称自将图画看，况君小笔胜王维。"
        ],
        "notes": "",
        "id": "95f076d964115d0bbb055ed1cb384e69"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "和酬李殿院见访之什",
        "preface": "",
        "paragraphs": [
            "清嫌水有不清泠，闲拥朱轮扣掩扃。",
            "乐广喜披溪上雾，戴逵惭认月边星。",
            "高情称就云为幕，雅咏宜镌石作屏。",
            "竹里小亭从此后，因君堪号降贤亭。"
        ],
        "notes": "",
        "id": "f9bd7c335ef6d64fee4fc32c119f5dd8"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "寄题阌乡李氏茅亭",
        "preface": "",
        "paragraphs": [
            "阌乡右邑有吾亲，河上茅亭结构新。",
            "五老分明为北里，三峰咫尺是西邻。",
            "儿孙不厌闲游客，鸥鹭偏谙醉主人。",
            "彼此眠云相隠梦，从今应更往还频。"
        ],
        "notes": "",
        "id": "e75c6b9edcb28730cb11a4bfda030234"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "和酬李殿院以野将游吴蜀二首  其一",
        "preface": "",
        "paragraphs": [
            "将从两蜀下三湘，清世那忧道路长。",
            "杖屦虽然游自在，旌旗宁免别凄凉。",
            "召公化实宜歌咏，谢傅诗尤愧发扬。",
            "愿得德星归未动，光芒依旧照毫芒。"
        ],
        "notes": "",
        "id": "f9507dd882a48dd0ac494f02b7653cda"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "和酬李殿院以野将游吴蜀二首  其二",
        "preface": "",
        "paragraphs": [
            "携得筇枝背得琴，欲浮蜀浪陟吴岑。",
            "本期胜境酬双眼，却恨虚名阻片心。",
            "出似蓬飘宁免醉，住如匏系不妨吟。",
            "重酬雅咏重思想，太守相留意最深。"
        ],
        "notes": "",
        "id": "5bbe992e1f965f1c7532060d1428df55"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "上知府大同王太尉六首  其一",
        "preface": "",
        "paragraphs": [
            "两地曾辞最重权，功如温树懒能言。",
            "从来富贵知何限，少有元戎是状元。"
        ],
        "notes": "",
        "id": "cfcdd1a4a7e45f450a775af34fe0e1f7"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "上知府大同王太尉六首  其二",
        "preface": "",
        "paragraphs": [
            "暂辍居留从洛邑，坐棠亦恐不多时。",
            "皇储新策闻求辅，位冠春宫更是谁。"
        ],
        "notes": "",
        "id": "e449e9396071469131849f55c6dd3db0"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "上知府大同王太尉六首  其三",
        "preface": "",
        "paragraphs": [
            "五等诸侯稀五福，三朝官只欠三台。",
            "下车一变熙熙景，宾合多开印少开。"
        ],
        "notes": "",
        "id": "bded1f55c55e7651682e4e2c342f2f9e"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "上知府大同王太尉六首  其四",
        "preface": "",
        "paragraphs": [
            "健拥旌幢七十余，苦吟还似在山居。",
            "腹中万卷犹嫌少，更待邻州借僻书。"
        ],
        "notes": "",
        "id": "2c90d2295958993c2923ba782b87c5c0"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "上知府大同王太尉六首  其五",
        "preface": "",
        "paragraphs": [
            "荐士满朝称弟姪，教民到处过儿孙。",
            "就中治陕偏清净，不似侯门似道门。"
        ],
        "notes": "",
        "id": "401f756bae0dd4d992f05829285753c8"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "上知府大同王太尉六首  其六",
        "preface": "",
        "paragraphs": [
            "子细曾看九老图，科名官职尽难如。",
            "更思吕望同君岁，犹自磻溪坐钓鱼。"
        ],
        "notes": "",
        "id": "efa122c0fa6b01474ca8b767cc28849a"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "吾友山阳蹇子韫尝游颍上言彼之居人有许氏者富不因贪学非求进于郡之西手植众木鬰然成林林下搆亭壮而不丽郡倅黄公宗旦皇宋有名之士也常造焉上阙歌诗以旌其美故俾予请诗于子吾以子韫之请诗于予八十言以寄题",
        "preface": "",
        "paragraphs": [
            "道胜富如贫，亭临颍水滨。",
            "一瓢思祖德，三径与僧邻。",
            "虚白虽同性，丹青不似身。",
            "趋庭知有子，下榻岂无人。",
            "纫珮兰多老，成蹊李尽珍。",
            "开筵回雪少，联句聚星频。",
            "家谱书难备，州图画不真。",
            "遥题应未的，莫把刻贞珉。"
        ],
        "notes": "",
        "id": "fbd98c28001516a0479e3195082320c9"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "上知府大同王太尉",
        "preface": "",
        "paragraphs": [
            "履历三朝五十春，坐棠难见辍元臣。",
            "分茅已是无双将，折桂兼为第一人。",
            "郡邑暂时劳抚恤，华夷尅日望陶钧。",
            "下车未暇求民瘼，先向东郊访隠沦。"
        ],
        "notes": "",
        "id": "c2ae7f7ed8750960d18545fc44d2ca76"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "酬赠绛台钱太尉见寄",
        "preface": "",
        "paragraphs": [
            "分符不独得民夸，玉署清华有棣华。",
            "重耳山河初作主，阖闾宫阙旧为家。",
            "风飘楼阁高低乐，日照池塘上下花。",
            "多谢到州农未劝，双金先沐寄烟霞。"
        ],
        "notes": "",
        "id": "d29e495edbb39d91a5f5f2b8d0f13dbb"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "和酬张井见赠",
        "preface": "",
        "paragraphs": [
            "溪上闲居四十春，春溪兰珮蕙为绅。",
            "自知吟咏非经济，谁道机谋学渭滨。",
            "三尺焦桐胜面友，数家老叟是比邻。",
            "少年多谢携诗什，来访疏慵潦倒人。"
        ],
        "notes": "",
        "id": "90fface56608677e0a8accbc0240beff"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "啄木鸟二首  其一",
        "preface": "",
        "paragraphs": [
            "爪利嘴还刚，残阳啄更忙。",
            "千林蠹如尽，一腹馁何妨。",
            "形小过槐陌，声高近草堂。",
            "岂同闲燕雀，唯解占雕梁。"
        ],
        "notes": "",
        "id": "102f3a400a46e061ae458f34253527e0"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "啄木鸟二首  其二",
        "preface": "",
        "paragraphs": [
            "乱遶园林啄，终朝意若何。",
            "莫因饥不足，翻爱蠹偏多。",
            "渴映邻溪下，惊从别树过。",
            "辛懃咏还嘱，无损好枝柯。"
        ],
        "notes": "",
        "id": "04049360c2b2eea6290952290b59300a"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "送张先宁觐",
        "preface": "",
        "paragraphs": [
            "千里宁亲去，青春胜老莱。",
            "苦辞留不住，堪送到方回。",
            "行色秋仍惨，离声晚更哀。",
            "前程如有信，新鴈好凭来。"
        ],
        "notes": "",
        "id": "b9de48cf6b7c14377cbcd67d312b6bf0"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "送党宣员外赴阙兼呈刘小谏",
        "preface": "",
        "paragraphs": [
            "行装堪入画何如，马更羸于到任初。",
            "棠树喜抛州部籍，兰台宜掌国图书。",
            "草芽绿未侵官道，柳眼青先近帝居。",
            "愿共耀卿来旧地，飘缨拥旆过吾庐。"
        ],
        "notes": "",
        "id": "126fd9a7a510760f248bba255af08b57"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "次韵和李殿院咏雪",
        "preface": "",
        "paragraphs": [
            "瑞雪祥云见盛时，功轻苦雨谩霏霏。",
            "坠来虽作天花瘦，消去偏滋垅麦肥。",
            "太守登楼飘绣袂，幽人出户混麻衣。",
            "邻封愿得还如此，免说秦饥与晋饥。"
        ],
        "notes": "",
        "id": "678e3dfc055e25dd0620ddff48007291"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "送李殿院移镇淮阳",
        "preface": "",
        "paragraphs": [
            "花骢秋健绣旗开，渐远棠郊近帝台。",
            "耳目紧官终拜去，股肱雄镇暂迎来。",
            "两州将相为交代，三径渔樵阻接陪。",
            "犹頼雅章留刻石，时时闲看拂尘埃。"
        ],
        "notes": "",
        "id": "09ca83b961fd9b41a24c3fc04d9353b0"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "送武屯田赴峡路均输兼简臧殿院",
        "preface": "",
        "paragraphs": [
            "旌旗如火马如风，十二峰前去少同。",
            "锦帐选抡为漕使，绣衣交代是家翁。",
            "蛮儿亦在提封内，神女犹居畏爱中。",
            "好继金陵丁太尉，留题尽著碧纱笼。"
        ],
        "notes": "",
        "id": "f37b37cd0043daec65a418b764846440"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "灯花",
        "preface": "",
        "paragraphs": [
            "岂假栽培力，自然殊众芳。",
            "开非因雨露，落不为风霜。",
            "鸡似残鶑啭，蛾如宿蝶狂。",
            "丹心尘岂染，明焰雾难藏。",
            "堕睫客看懒，画眉人翦忙。",
            "杏园游宴者，曾借我余光。"
        ],
        "notes": "",
        "id": "1bc83615946ab5c21997de5d2d3b3eaa"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "次韵和酬知开封县钱易学士见寄三首  其一",
        "preface": "",
        "paragraphs": [
            "赤县滞清才，家曾有国来。",
            "埋金宁变土，烧玉岂为灰。",
            "敏手知谁敌，冥心懒自媒。",
            "雅章蒙寄惠，味胜沃醇杯。"
        ],
        "notes": "",
        "id": "6e96badaeaea78ebf214d12f5205d60b"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "次韵和酬知开封县钱易学士见寄三首  其二",
        "preface": "",
        "paragraphs": [
            "远劳仙馆客，相勉寄诗来。",
            "岂有口更叹，兼无心可灰。",
            "贫资闲寿命，吟助道梯媒。",
            "信拙过朝暮，除能泥酒杯。"
        ],
        "notes": "",
        "id": "6ea480a11d89ed449229ce11ed7fab68"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "次韵和酬知开封县钱易学士见寄三首  其三",
        "preface": "",
        "paragraphs": [
            "珠落银钩向玉牋，不还合浦到溪边。",
            "无双双美真堪爱，似听湘娥鼓舜弦。"
        ],
        "notes": "",
        "id": "b7c589935bdcabdd08fec9ff5ae63089"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "送王太尉赴诏二首  其一",
        "preface": "",
        "paragraphs": [
            "功名不独世推降，五福天钟更少双。",
            "倚注即看宣几杖，休闲唯待让旌幢。",
            "家园到想倾金箧，御宴迎应倒玉缸。",
            "重过嵩山定回首，白云深锁旧吟窗。"
        ],
        "notes": "",
        "id": "a34e7570b509318b1dd4daf18f5cb354"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "送王太尉赴诏二首  其二",
        "preface": "",
        "paragraphs": [
            "三朝元老状元稀，乞赴彤庭诏便依。",
            "金鼎位高将正拜，璧田家近恐妨归。",
            "殊恩每过莓苔径，别泪偏沾薜荔衣。",
            "从此征车东去后，甘棠风物减光辉。"
        ],
        "notes": "",
        "id": "f67ac2b8765b89aa9a2e2a63f6f533b4"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "谢王太博惠书",
        "preface": "",
        "paragraphs": [
            "贵不忘贫贱，华缄到弊庐。",
            "分明如国史，子细似家书。",
            "情有千重在，词无一字虚。",
            "未谐亲谢去，东望但踌蹰。"
        ],
        "notes": "",
        "id": "94d35bdf55288fc7ae2badbe4f608445"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "送蹇藏用省兄",
        "preface": "",
        "paragraphs": [
            "迢递西南路，山多水莫穷。",
            "波涛千里远，风雪一船空。",
            "海兽形难识，蛮僧语不通。",
            "此行忘险阻，义与在原同。"
        ],
        "notes": "",
        "id": "ee90cbbbe67eb8ecd0a99cf7858b5fa8"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "新栽竹",
        "preface": "",
        "paragraphs": [
            "苍翠两三枝，亲和冻块移。",
            "旋吟酬得处，就刻记栽时。",
            "已任雪频洒，未禁风苦吹。",
            "幽人心自足，千亩复堪嗤。"
        ],
        "notes": "",
        "id": "8363e0a2c9f4e0a3a12158a43169161e"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "和酬何泳推官见赠",
        "preface": "",
        "paragraphs": [
            "杜牧科名李贺曹，初官花幙莫辞劳。",
            "年颜不似诗情老，公器还如酒户高。",
            "我称卧游蓝碧嶂，君宜立近赭黄袍。",
            "雅章酬晚惭慵拙，吟社何人与破逃。"
        ],
        "notes": "",
        "id": "78955105636bde1d532c2c8d1dc0b607"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "送孙推官之阙下",
        "preface": "",
        "paragraphs": [
            "此去知君免叹嗟，荐章先已到京华。",
            "宾筵沉滞才虽久，仙省遨游路不赊。",
            "绿映酒旗村店柳，红迎诗笔御园花。",
            "几多祖席棠郊外，马上回看日已斜。"
        ],
        "notes": "",
        "id": "7a2954fd37712b4d953b3910cfa25dc4"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "留题华山陈先生旧隠",
        "preface": "",
        "paragraphs": [
            "先生亡不朽，太华合为碑。",
            "至道虽无迹，玄言尚有诗。",
            "乱飞云似觅，不食鹤应悲。",
            "独遶空坛下，山风动紫芝。"
        ],
        "notes": "",
        "id": "7f2e7618e2f0bbfca0bc2b1f44117a57"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "和冯亚见赠",
        "preface": "",
        "paragraphs": [
            "一生无一事，兀兀复腾腾。",
            "信脚虽过寺，斋心不请僧。",
            "松篁为活计，琴酒是良朋。",
            "除却君酬唱，他人亦懒能。"
        ],
        "notes": "",
        "id": "2f08d321012c5880e67f9273299b2879"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "送王专李安赴举",
        "preface": "",
        "paragraphs": [
            "同解约同歧，情怀独若为。",
            "问愁离郡早，留恐到京迟。",
            "岁晚催行计，时丰省举资。",
            "前春浑化去，莫忘野人诗。"
        ],
        "notes": "",
        "id": "dd22b9d82c55fa6daec189b2dcbd773c"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "送陕尉邵国华南归",
        "preface": "",
        "paragraphs": [
            "召棠阴里邵梅仙，守选南归路七千。",
            "辛苦已伤过岭外，别离那忍向花前。",
            "到京店舍逢新火，度越封疆入瘴烟。",
            "相顾与君头尽白，不知后会是何年。"
        ],
        "notes": "",
        "id": "bd415faac5015172e7117c5a85ab85e5"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "和王衢见寄兼呈董行父",
        "preface": "",
        "paragraphs": [
            "弃𦈡东入武牢关，帝里经年岂是闲。",
            "鶂退暂知淹凤藻，鹏残即看上鼇山。",
            "讨论想慰门人意，谈笑应开翰长颜。",
            "唯我块然谁共处，终朝门掩竹林间。"
        ],
        "notes": "",
        "id": "3abc6002527bdf015c214fbe53aa463d"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "渭上秋夕闲望",
        "preface": "",
        "paragraphs": [
            "秋夕满秦川，登临渭水边。",
            "残阳初过雨，何树不鸣蝉。",
            "极浦涵新月，孤帆没远烟。",
            "渔人空老尽，谁似太公贤。"
        ],
        "notes": "",
        "id": "def9150a8bfc46ef2626c912a2229f1e"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "过古战场",
        "preface": "",
        "paragraphs": [
            "战死掩无坟，生降耻负君。",
            "古今魂易吊，贵贱骨难分。",
            "狐兔迷莎径，乌鸢噪陇云。",
            "谁家有征妇，曾此待回军。"
        ],
        "notes": "",
        "id": "3ae9c7f3ec74c9d3b0469c86c110ad86"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "长安春日书事",
        "preface": "",
        "paragraphs": [
            "长安春色自依依，大命移应地不知。",
            "蔓草已迷双凤阙，千花犹照九龙池。",
            "岂无东合开今日，尚有南山似旧时。",
            "一月悠悠游不足，青门欲出步迟迟。"
        ],
        "notes": "",
        "id": "2a7adb60e01b92c35f9bb1293572649b"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "哭钱观察",
        "preface": "",
        "paragraphs": [
            "操麾授钺器纵横，尽说长城指顾成。",
            "岳既孕灵偏有意，天何促寿太无情。",
            "明堂欲建栋梁折，巨海将浮舟楫倾。",
            "未得四旬余四载，龙旌不觉变铭旌。"
        ],
        "notes": "",
        "id": "5a48f73b417b3c8a53265e76ae2c2b2c"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "将游蜀中恨有所滞至情难蓄发为拙诗寄锦川峡路薛田臧奎二运使提刑杨及",
        "preface": "",
        "paragraphs": [
            "却为虚名动叹嗟，难如云鹤转天涯。",
            "两川尚阻寻三友，四海空传是一家。",
            "白发无多残岁月，青城何限好烟霞。",
            "此生不遂闲游去，蜀魄巴猿恨莫夸。"
        ],
        "notes": "",
        "id": "c461cc9b05e9e9dcf693dfbf3e60f24d"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "疑山石泉",
        "preface": "",
        "paragraphs": [
            "闲玩正严凝，神和澹镜澄。",
            "至清无隠物，微暖不生冰。",
            "派想河难杂，源疑济是朋。",
            "窥鱼光照鹤，洗钵影摇僧。",
            "逗石声偏响，烹茶味更增。",
            "四溟终必到，八封内先称。",
            "气逐岩云起，纹随竹吹兴。",
            "戏游鳞未化，呼饮鸟相应。",
            "静乐惭非智，成章愧不能。",
            "终朝临处处，虽浅亦兢兢。"
        ],
        "notes": "",
        "id": "8316d5696ea05aaa2687efab6aec69b9"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "送端上人南归",
        "preface": "",
        "paragraphs": [
            "相寻如有事，独去似无依。",
            "海内山游徧，江边寺始归。",
            "题诗当路少，乞食入城稀。",
            "肯学寻常辈，忙忙为紫衣。"
        ],
        "notes": "",
        "id": "56e839ad6d6cf4aa9cc726f67f4887f1"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "题陕府同判衙吏隠亭",
        "preface": "",
        "paragraphs": [
            "小亭高岸上，危绝复何言。",
            "墨迹唐丞相，诗牌宋状元。",
            "山形连二华，河势泻三门。",
            "吏隠真宜此，无穷景满轩。"
        ],
        "notes": "",
        "id": "57bc0549d35df85da75afb97379b4690"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "闻李安下第因有所感",
        "preface": "",
        "paragraphs": [
            "客携春榜至，开处倚柴荆。",
            "未看御题目，先寻君姓名。",
            "本期邻状首，敢叹滞文明。",
            "不会玄穹意，默然空怆情。"
        ],
        "notes": "",
        "id": "c059a4576f5c9bc513508adb320fb89f"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "次韵和邺都赵尚书见寄",
        "preface": "",
        "paragraphs": [
            "将钺截琼瑶，亲题寄山野。",
            "喜若再和羹，味如重啖炙。",
            "身在蜗庐中，心悬雀台下。",
            "龙门许复登，奔驰宁俟驾。"
        ],
        "notes": "",
        "id": "5ee3bafa781e41804d0cd8d1193b8c65"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "送王衢之任德之推官",
        "preface": "",
        "paragraphs": [
            "从军重叠继家声，雅称风流旧信灵。",
            "功业即看辉圣日，科名先已应台星。",
            "丝蚕地说连河朔，戎马尘闻近虏庭。",
            "正是穷秋雨多际，不堪回首向郊坰。"
        ],
        "notes": "",
        "id": "1e08f288efe2662984d6c4b08dbb6308"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "别云台观同宿饶益寺与薛田联句",
        "preface": "",
        "paragraphs": [
            "自古人人足叹嗟，闲游得侣复堪夸。",
            "可怜十宿无喧杂，不在僧家即道家。"
        ],
        "notes": "",
        "id": "b9e17bd429fd311b466f3af4b48532f3"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "经温泉",
        "preface": "",
        "paragraphs": [
            "尧水不垫民，温泉溺唐祚。",
            "兵处洗不得，翻为天下污。",
            "山鸟徒咬咬，翠华无问处。"
        ],
        "notes": "",
        "id": "87e9d9cf8bae30f7d11931691c5295a6"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "寓兴七首  其一",
        "preface": "",
        "paragraphs": [
            "天地无他功，其妙在自然。",
            "尧舜无他圣，其要在知贤。",
            "知贤无他术，观其出处焉。",
            "尧苟不知舜，徒云能则天。"
        ],
        "notes": "",
        "id": "6893f92cf0780c6050ca3345ef4b3db7"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "寓兴七首  其二",
        "preface": "",
        "paragraphs": [
            "每念李斯首，不及严光足。",
            "斯首不自保，光足舒帝腹。",
            "我心异老聃，惊宠不惊辱。",
            "岂敢示他人，吟之将自勗。"
        ],
        "notes": "",
        "id": "4804f7b6e87e2915f161417905a952e0"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "寓兴七首  其三",
        "preface": "",
        "paragraphs": [
            "秦鉴虽至明，不能自照烛。",
            "楚剑徒云利，翻将自杀戮。",
            "有国苟失贤，若跣瞽双目。",
            "况履艰险途，举步成颠覆。",
            "秦楚昧于斯，宝器徒收畜。"
        ],
        "notes": "",
        "id": "7eaea4b4d7fa8552dc5cf45840a5c751"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "寓兴七首  其四",
        "preface": "",
        "paragraphs": [
            "伯夷非好饿，展禽非好黜。",
            "圣人不私己，动为万世则。",
            "夷齐苟就禄，贼乱何由窒。",
            "展禽苟便去，何人肯佐国。",
            "其迹则有殊，其道万为一。"
        ],
        "notes": "",
        "id": "22c645a5c40171c114637853de439bc5"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "寓兴七首  其五",
        "preface": "",
        "paragraphs": [
            "圣人不避嫌，小人不避耻。",
            "伊尹放太甲，董贤居高位。",
            "嗟嗟若此人，堪爱复堪鄙。"
        ],
        "notes": "",
        "id": "a576716b5b34fac88478cab75075909f"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "寓兴七首  其六",
        "preface": "",
        "paragraphs": [
            "天地劳覆载，日月劳往还。",
            "此尚不能息，何况在其间。",
            "鸟兽饮食外，悠悠无贪悭。",
            "如何人异此，昼夜机相关。",
            "顾我道何如，心足身长闲。"
        ],
        "notes": "",
        "id": "463d69ba868d0544dad020d822d02f29"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "寓兴七首  其七",
        "preface": "",
        "paragraphs": [
            "勿谓患至大，君圣民有頼。",
            "勿谓事至小，父荒子无告。",
            "因思唐尧九年水，少于骊姬数滴泪。"
        ],
        "notes": "",
        "id": "0f93c4c8065f376d5035f1dc348a5643"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "寄河中王专推官兼呈知府孙学士",
        "preface": "",
        "paragraphs": [
            "风流官职称红莲，花发多同太守筵。",
            "绿醑十分倾玉斝，清商一部列金钿。",
            "池塘闲咏陪灵运，楼阁时登异仲宣。",
            "更想清明倚公暇，栖岩万固到应偏。"
        ],
        "notes": "",
        "id": "aaa3d37006858557a210ee82be0f23ab"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "寄赠桃林尉史温",
        "preface": "",
        "paragraphs": [
            "知韫才能负壮心，莫嗟作尉尚湮沉。",
            "幽求起去登台席，居易征来入翰林。",
            "望气台边桑柘密，弃𦈡关畔水云深。",
            "怜君况是征君后，闲拟秋凉策杖寻。"
        ],
        "notes": "",
        "id": "908639e2f2ebbe78975efdb8d149368a"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "赠陕县薛偕主簿",
        "preface": "",
        "paragraphs": [
            "少年来作簿，英俊复谁如。",
            "好事虽闻旧，能官不觉初。",
            "耽忧因稼穑，废寝为诗书。",
            "客恋门前住，民欣部内居。",
            "亲科公舍竹，教种职田蔬。",
            "异日厅应锁，清才本有余。"
        ],
        "notes": "",
        "id": "bab7f83d0202fe9c84d8d4bff6c17ca9"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "次韵和王希知县见赠",
        "preface": "",
        "paragraphs": [
            "从前宰字绝文词，喜遇今来并有诗。",
            "封禅榜偏推凤藻，陶镕笔肯转稽迟。",
            "讼庭任静犹忘寐，文会虽忙不后期。",
            "莫怪林间强酬和，一般民最受深知。"
        ],
        "notes": "",
        "id": "dd644af198ce4f070aa516e7870b6523"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "送钱中舍移任洋州兴道县兼呈知郡李屯田",
        "preface": "",
        "paragraphs": [
            "鸳鸿出宰去如何，莫为辞亲发浩歌。",
            "淹抑暂因民制锦，骞翔终预帝搜罗。",
            "樽前老泪流虽尽，林下离肠断已多。",
            "却羡使君为旧友，公余开宴日相过。"
        ],
        "notes": "",
        "id": "76640f37238c9b1eda6ff4c8523326d4"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "赠孙何状元",
        "preface": "",
        "paragraphs": [
            "天非道莫尊，道非贤莫存。",
            "始知贤人生，与道为轮辕。",
            "明庭亲选士，虑彼贤愚浑。",
            "天子至文明，擢公为状元。",
            "一榜三百人，默默谁复言。",
            "有如凤在林，众鸟不敢喧。",
            "威棱廌有角，度量海无垠。",
            "直入仲尼室，不顾孟轲门。",
            "文得古中新，陈熟甚已冤。",
            "一字如一星，光芒不见痕。",
            "首官来理陕，棠树换枯根。",
            "淑气春风和，美化冬日暄。",
            "至诚物莫欺，至明物莫昏。",
            "平思治地陕，清欲变河源。",
            "我生三十年，未尝离丘园。",
            "朴性昧巧习，惟知道可敦。",
            "贫巷无富车，闲地唯云屯。",
            "我愿为松竹，生在君子轩。",
            "早夜接清风，节高阴更繁。",
            "何当亲教授，如渴饮衢樽。",
            "斯言拙且直，堪将鬼神论。"
        ],
        "notes": "",
        "id": "9275b22fcffd0ec051e6f195282dd25a"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "寄友人臧奎",
        "preface": "",
        "paragraphs": [
            "知己念不见，块然何为生。",
            "慈母无丑子，澹父有妍情。",
            "冻云少舒泰，独鹤多哀鸣。",
            "兹怀若为写，援琴不成声。"
        ],
        "notes": "",
        "id": "4ead0846519c63a4b146e797dab78294"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "别同州陈太保",
        "preface": "",
        "paragraphs": [
            "至道不在言，至言不在舌。",
            "在琴复在诗，谅唯君子别。",
            "侯门戟森森，中有野人谒。",
            "非趋势利场，慕彼仁义辙。",
            "此去几迟留，忽焉还岁月。",
            "孤心伤欲摧，冻足涩如折。",
            "离声无歌钟，行色有霜雪。",
            "去矣当复来，琴弦未欲绝。"
        ],
        "notes": "",
        "id": "f4bc21132895224f9a55ab8ffc030119"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "宿晦上人房",
        "preface": "",
        "paragraphs": [
            "野客访琴僧，夜午月又午。",
            "为我弹薰风，似听重华语。"
        ],
        "notes": "",
        "id": "949d8ad7b1736b5d552342f172e64587"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "夏夜与臧奎陈越会宿河亭联句三十韵",
        "preface": "",
        "paragraphs": [
            "雨破畏日沉，月出酷暑歇。",
            "衙中河亭上，静与山不别。",
            "良朋俱远来，文会一何悦。",
            "箕踞巾舄闲，玩好琴樽列。",
            "繁礼厌拘挛，陈言誓摆脱。",
            "挥尘影参差，饭果香馥烈。",
            "酒令时解严，谈锋久不缺。",
            "乐天无荒淫，饱德异饕餮。",
            "高谈闻谑浪，正义排诡谲。",
            "抗俗绝依违，评文无诋诘。",
            "舆论鄙诪张，奴学贱剽窃。",
            "征引角竞出，联唱更相发。",
            "较善合权衡，驰义同轨辙。",
            "万物情难逃，千古疑皆决。",
            "圣道约扶持，淫辞谋劓刖。",
            "风鉴定妍媸，天机藏巧拙。",
            "是物有废兴，唯道无本末。",
            "义路自坦夷，世途终兀臬。",
            "烈士死光辉，常徒生汨没。",
            "逸气小风云，直笔轻斧钺。",
            "孟轲心不动，陶潜腰耻折。",
            "疲倦仆屡更，辉映烛频跋。",
            "浩歌不成调，狂舞宁赴节。",
            "气候随斗占，分野为星别。",
            "蛩韵时断续，渔灯乍明灭。",
            "河声疑地震，电影若天裂。",
            "飘风夺轻纨，零露透疏葛。",
            "酒海倾屡空，诗源浩不竭。",
            "咸平己亥岁，二年时六月。",
            "此会是何人，其名野奎越。"
        ],
        "notes": "",
        "id": "596a1c826d882b9c5dc41a34faa347cc"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "解城条山",
        "preface": "",
        "paragraphs": [
            "万仞云根泉，清泠濯我足。",
            "森森沧爪甲，凛凛寒肌肉。",
            "来初自试探，坐久频舒缩。",
            "触开浪花白，踏破苔衣绿。",
            "肺腑亦清泠，形影相照烛。",
            "忽罢避游鱼，未归妨渴鹿。",
            "惧浊远泥沙，就阴怜草木。",
            "浸润易调畅，狎玩难羁束。",
            "欲伐我未能，先起人何速。",
            "此会高且闲，愿继渔父躅。"
        ],
        "notes": "",
        "id": "23f29389280fc903667edac8a3cbf301"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "宿王辟宅与王专洎用晦上人因成联句",
        "preface": "",
        "paragraphs": [
            "夜浅月未生，春寒雪犹在。",
            "吴僧携古琴，来与山人会。",
            "诗心有是非，禅话无慷慨。",
            "高鸿自冥冥，弋者复何害。"
        ],
        "notes": "",
        "id": "4ef860560203f78223e61cb7db84df6a"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "淳化五年秋八月二十四日巨鹿魏野江东僧用晦赵郡李识登解城瑯琊王衢命联句诗一章凡六十四句请题于是",
        "preface": "",
        "paragraphs": [
            "危城闲登临，秋色际空碧。",
            "四顾廓且平，万虑忽然释。",
            "精诚日月暗，旷达天地窄。",
            "壮节但孤耸，愤气欲四射。",
            "盐穴狂风号，峭壁浓岚滴。",
            "胆气高虚空，眼目无疆域。",
            "幽耳如洗濯，刚肠若刳剔。",
            "高谭俗不闻，嘉句景来索。",
            "四时归牢笼，万象在咫尺。",
            "山势出嵩华，地界连虞虢。",
            "意脱喧卑场，神入清虚宅。",
            "千峰如聚拳，万木同森戟。",
            "白云闲不动，飞鸟忽相逆。",
            "平莎类裀褥，远籁当琴瑟。",
            "定交心欲剖，言利口难擘。",
            "不作蔽日云，愿为补天石。",
            "道在乐诗书，时平偃金革。",
            "笑傲得良朋，狂散绝勍敌。",
            "笔功压班输，酒肠欺乌获。",
            "逸思骤雨倾，欢情湍水激。",
            "玄门匪防御，学海讵沉溺。",
            "实果间酒巡，邻谷和歌拍。",
            "头鄙钟仪冠，足爱谢公屐。",
            "静胜贯兵法，默论通禅寂。",
            "聚散伤轮蹄，兴亡悲简册。",
            "回飚激吟魂，长空挂醉魄。",
            "泉石无荣枯，尘埃自休戚。",
            "鸟道晚采樵，人家晴种麦。",
            "暮野牛羊杂，重虚鹰隼击。",
            "涿鹿树围青，盐池霞照赤。",
            "画牛羡山相，狎鸥怜海客。",
            "古人何卑屑，束缚于名迹。"
        ],
        "notes": "",
        "id": "1f0831f376196d700d5ff619dc7668c6"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "赠妓张八",
        "preface": "",
        "paragraphs": [
            "君为北道生张八，我是西州熟魏三。",
            "莫惜樽前无笑语，半生半熟未相谙。"
        ],
        "notes": "",
        "id": "c06a2cd30404f11c69bab7d472f09a5c"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "蔷薇",
        "preface": "",
        "paragraphs": [
            "碎剪红绡间绿丛，风流疑在列仙宫。",
            "朝真更欲熏香去，争掷霓衣上宝笼。"
        ],
        "notes": "",
        "id": "c8e6d9bfa24ef1f6b2e27e9d4f5a475f"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "晓",
        "preface": "",
        "paragraphs": [
            "露侵短褐晓寒轻，星斗阑干野外明。",
            "寂寞小桥和梦过，豆花深处草虫鸣。"
        ],
        "notes": "",
        "id": "1ecdbc47e332402c52df5b7056b20797"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "题僧寺",
        "preface": "",
        "paragraphs": [
            "世情冷暖由分别，何必区区较异同。",
            "但得常将红袖拂，也应胜似碧纱笼。"
        ],
        "notes": "",
        "id": "f057f5949fb124a77f80d14c98b997f2"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "寻隠者不遇",
        "preface": "",
        "paragraphs": [
            "寻真误入蓬莱岛，香风不动松花老。",
            "采芝何处未归来，白云满地无人扫。"
        ],
        "notes": "",
        "id": "7cc6395d3a6bef70e4750deabf58b53a"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "挽王平甫",
        "preface": "",
        "paragraphs": [
            "今日临风泪，潇潇似绠縻。",
            "空怀徐稚絮，谁立郑玄碑。",
            "无力酬推毂，平时愤抵巇。",
            "何人知枉状，路粹岂能为。"
        ],
        "notes": "",
        "id": "abe5d7ac5f3c5e983b09f0ea0db4a05e"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "白头公",
        "preface": "",
        "paragraphs": [
            "有何辛苦有何愁，个个林间尽白头。",
            "细叶累巢花影暖，微虫共食竹阴秋。",
            "清音岂许黄鶑伏，素羽曾教白鹭羞。",
            "唯尔鬓毛应似我，相逢不用话因由。"
        ],
        "notes": "",
        "id": "a221d630f1425b3aaf42bcf7bfc240fe"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "刘烨大著忽惠雅章喜惧交集辄增二咏聊以谢酬",
        "preface": "",
        "paragraphs": [
            "东观刘郎一古儒，等闲简帖类经书。",
            "论交不弃如云客，并马常容似雪馿。",
            "蝴蝶梦魂知有据，凤凰诏命想无虚。",
            "翻愁旦暮西垣去，难伴王维宿直庐。"
        ],
        "notes": "",
        "id": "af0a2582da8d05a16a3690c6f1d55b05"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "送薛阶迎觐察院",
        "preface": "",
        "paragraphs": [
            "知心人去野人孤，犹頼时时见凤雏。",
            "病里凤雏辞又去，老身纵健不如无。"
        ],
        "notes": "",
        "id": "f42921f71a0dc8886c0401c357f4f5b4"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "又次前韵兼乞鹤",
        "preface": "",
        "paragraphs": [
            "君去华亭鹤又殂，眼前空见众禽雏。",
            "欲凭转乞为闲伴，许史多情许我无。"
        ],
        "notes": "",
        "id": "6896158cf77cb8e5f1a8f58ac7fe3364"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "诗一首",
        "preface": "",
        "paragraphs": [
            "谁人把我狂诗句，写向添苏绣户中。",
            "闲暇若将红袖拂，还应胜得碧纱笼。"
        ],
        "notes": "",
        "id": "19257b0b889c6e73b1bfad9589c32aa8"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "诗一首",
        "preface": "",
        "paragraphs": [
            "城里争看城外花，独来城里访僧家。",
            "辛勤旋觅新钻火，为我亲烹岳麓茶。"
        ],
        "notes": "",
        "id": "539fd03d8c759384c01b2c9205d064d8"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "通体全无力，酡颜不自持。"
        ],
        "notes": "",
        "id": "de284352fe8a35fe6c6647975f8ed89f"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "放人少处先登第，举族贫时已受官。"
        ],
        "notes": "",
        "id": "d85cf8a1624259c4dddd7511600d6353"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "存目  其一",
        "preface": "",
        "paragraphs": [
            "诗题：清明首句：无花无酒过清明。"
        ],
        "notes": "",
        "id": "be629b323c9188019ce176527eab9d25"
    },
    {
        "author": "魏野",
        "dynasty": "宋",
        "type": "诗",
        "rhythmic": "",
        "title": "存目  其二",
        "preface": "",
        "paragraphs": [
            "诗题：秋日登楼客次怀张覃进士首句：闲说飘流亦异乡。"
        ],
        "notes": "",
        "id": "3476e2b17031e653e5f15704a2cbeadc"
    }
]