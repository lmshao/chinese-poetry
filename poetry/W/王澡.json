[
    {
        "author": "王澡",
        "dynasty": "宋",
        "type": "诗",
        "rhythmic": "",
        "title": "聚景园",
        "preface": "",
        "paragraphs": [
            "光尧与寿皇，昔者屡游幸。",
            "缛川骑服鲜，藻野宫妆靓。",
            "春池冰鉴开，笑对惊鸿影。",
            "不见两河闲，父老久延颈。",
            "仰望鸾旗回，呼跸牟尼顶。"
        ],
        "notes": "",
        "id": "8de50e98cedd7218c807723189de54c5"
    },
    {
        "author": "王澡",
        "dynasty": "宋",
        "type": "词",
        "rhythmic": "祝英台近",
        "title": "",
        "preface": "",
        "paragraphs": [
            "玉东西，歌宛转。",
            "未做苦离调。",
            "著上征衫，字字是愁抱。",
            "月寒鬓影刁萧，舵楼开缆，记柳暗、乳鸦啼晓。",
            "短亭草。",
            "还是绿与春归，罗屏梦空好。",
            "燕语难凭，憔悴未渠了。",
            "可能妒柳羞花，起来浑懒，便瘦也、教春知道。"
        ],
        "notes": "",
        "id": "b8ccc6f869acd236adbc3f902f4cdc6f"
    },
    {
        "author": "王澡",
        "dynasty": "宋",
        "type": "词",
        "rhythmic": "霜天晓角",
        "title": "",
        "preface": "",
        "paragraphs": [
            "疏明瘦直。",
            "不受东皇识。",
            "留与伴春终肯，千红底、怎著得。",
            "夜色。",
            "何处笛。",
            "晓寒无奈力。",
            "若在寿阳宫院，一点点、有人惜。"
        ],
        "notes": "",
        "id": "7c8caaf55bd5f861f5f3d331c627d3dd"
    }
]