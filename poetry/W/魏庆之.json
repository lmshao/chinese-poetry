[
    {
        "author": "魏庆之",
        "dynasty": "宋",
        "type": "诗",
        "rhythmic": "",
        "title": "过玉林",
        "preface": "",
        "paragraphs": [
            "一步离家是出尘，几重山色几重云。",
            "沙溪清浅桥边路，折得梅花又见君。"
        ],
        "notes": "",
        "id": "0c3a8b49226cb7614f132fa0ae17de59"
    },
    {
        "author": "魏庆之",
        "dynasty": "宋",
        "type": "诗",
        "rhythmic": "",
        "title": "答玉林示",
        "preface": "",
        "paragraphs": [
            "一吟一咏一相思，满纸银钩满纸诗。",
            "深院沈沈人悄悄，落花片片雨垂垂。",
            "蹉跎二月还三月，点检新枝□□□。",
            "愁绝问春春不语，见君何地会何时。"
        ],
        "notes": "",
        "id": "45c922ea9fc0387c962d31e2fe354bda"
    },
    {
        "author": "魏庆之",
        "dynasty": "宋",
        "type": "诗",
        "rhythmic": "",
        "title": "题张敬仲寒岩瀑泉",
        "preface": "",
        "paragraphs": [
            "朱弦莫余和，落指空琅然。",
            "天风远送将，去作碧岩泉。"
        ],
        "notes": "",
        "id": "16caa1151b61d32e41e62e29fd092d3e"
    },
    {
        "author": "魏庆之",
        "dynasty": "宋",
        "type": "诗",
        "rhythmic": "",
        "title": "偶题",
        "preface": "",
        "paragraphs": [
            "庭夜酣红杏，墙阴染碧苔。",
            "吟翁醉未醒，啼鸟去还来。"
        ],
        "notes": "",
        "id": "12608f049d65305cf527cfa6f786e6cc"
    },
    {
        "author": "魏庆之",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "今宵方对月，何日结忘年。"
        ],
        "notes": "",
        "id": "891d5d30ab14429f84f53859fcefd9e4"
    }
]