[
    {
        "author": "汪若楫",
        "dynasty": "宋",
        "type": "诗",
        "rhythmic": "",
        "title": "白际岭下即目",
        "preface": "",
        "paragraphs": [
            "白际摩天秀，秋光满蓼汀。",
            "山呈金字面，田画井文形。",
            "夜出萤相照，更阑鸡可听。",
            "杉松柯不改，点染四时青。"
        ],
        "notes": "",
        "id": "1301bdc9c9c17afb052d1c3864e9fdd8"
    },
    {
        "author": "汪若楫",
        "dynasty": "宋",
        "type": "诗",
        "rhythmic": "",
        "title": "开窗",
        "preface": "",
        "paragraphs": [
            "草色侵书绿，依山多得阴。",
            "月高猿挂树，惊起夜栖禽。"
        ],
        "notes": "",
        "id": "8aadaf08a50d765c0644dedb9c430969"
    },
    {
        "author": "汪若楫",
        "dynasty": "宋",
        "type": "诗",
        "rhythmic": "",
        "title": "夜坐",
        "preface": "",
        "paragraphs": [
            "𬬻煨榾柮烟容冷，酒泻茅柴春色轻。",
            "夜坐不眠人悄悄，梅梢随月绕窗行。"
        ],
        "notes": "",
        "id": "54deb7de15b30095b226276fa680c80d"
    },
    {
        "author": "汪若楫",
        "dynasty": "宋",
        "type": "诗",
        "rhythmic": "",
        "title": "久雨",
        "preface": "",
        "paragraphs": [
            "连连春雨几黄昏，溪岸人家水近门。",
            "借问人家水曾落，竹林枝上看风痕。"
        ],
        "notes": "",
        "id": "8d718344e729d6ab456be9270b056638"
    },
    {
        "author": "汪若楫",
        "dynasty": "宋",
        "type": "诗",
        "rhythmic": "",
        "title": "门前松棚",
        "preface": "",
        "paragraphs": [
            "突兀山边屋数间，每嫌斜照上阑干。",
            "当门只得添松盖，未到秋来夜已寒。"
        ],
        "notes": "",
        "id": "e25a00642fa83669f5741b38737f50c3"
    },
    {
        "author": "汪若楫",
        "dynasty": "宋",
        "type": "诗",
        "rhythmic": "",
        "title": "青山",
        "preface": "",
        "paragraphs": [
            "万木惊秋各自残，蛩声扶砌诉新寒。",
            "西风不是吹黄落，要放青山与客看。"
        ],
        "notes": "",
        "id": "b4d79269f313cc624a797c3addac5ea1"
    }
]