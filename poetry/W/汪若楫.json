[
    {
        "author": "汪若楫",
        "dynasty": "宋",
        "type": "诗",
        "rhythmic": "",
        "title": "白际岭下即目",
        "preface": "",
        "paragraphs": [
            "白际摩天秀，秋光满蓼汀。",
            "山呈金字面，田画井文形。",
            "夜出萤相照，更阑鸡可听。",
            "杉松柯不改，点染四时青。"
        ],
        "notes": "",
        "id": "e919720c6bfe6f4abd90cc6aabca1f1a"
    },
    {
        "author": "汪若楫",
        "dynasty": "宋",
        "type": "诗",
        "rhythmic": "",
        "title": "开窗",
        "preface": "",
        "paragraphs": [
            "草色侵书绿，依山多得阴。",
            "月高猿挂树，惊起夜栖禽。"
        ],
        "notes": "",
        "id": "579884235cc8cddcfe33a93df8d63ca0"
    },
    {
        "author": "汪若楫",
        "dynasty": "宋",
        "type": "诗",
        "rhythmic": "",
        "title": "夜坐",
        "preface": "",
        "paragraphs": [
            "𬬻煨榾柮烟容冷，酒泻茅柴春色轻。",
            "夜坐不眠人悄悄，梅梢随月绕窗行。"
        ],
        "notes": "",
        "id": "abb879afb402ad53173c11b3e12f4c36"
    },
    {
        "author": "汪若楫",
        "dynasty": "宋",
        "type": "诗",
        "rhythmic": "",
        "title": "久雨",
        "preface": "",
        "paragraphs": [
            "连连春雨几黄昏，溪岸人家水近门。",
            "借问人家水曾落，竹林枝上看风痕。"
        ],
        "notes": "",
        "id": "bd8ed3160eed596a9ce8a729d141f327"
    },
    {
        "author": "汪若楫",
        "dynasty": "宋",
        "type": "诗",
        "rhythmic": "",
        "title": "门前松棚",
        "preface": "",
        "paragraphs": [
            "突兀山边屋数间，每嫌斜照上阑干。",
            "当门只得添松盖，未到秋来夜已寒。"
        ],
        "notes": "",
        "id": "45c82ea411a7932eaeeb6d10f8562449"
    },
    {
        "author": "汪若楫",
        "dynasty": "宋",
        "type": "诗",
        "rhythmic": "",
        "title": "青山",
        "preface": "",
        "paragraphs": [
            "万木惊秋各自残，蛩声扶砌诉新寒。",
            "西风不是吹黄落，要放青山与客看。"
        ],
        "notes": "",
        "id": "1f0088b26dbefe1846fd3539a0405d51"
    }
]