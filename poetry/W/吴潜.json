[
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "喜雨歌",
        "preface": "",
        "paragraphs": [
            "南州六月天不雨，千里川原成赤土。",
            "禾黍盈畴强半枯，桔槹遍野民劳苦。",
            "望云仰见日在天，旱魃肆虐如焚煎。",
            "冯夷匿渊恐波竭，夸娥走海愁山然。",
            "天外悠然片云起，倏忽走腾八埏里。",
            "猛风惊电白昼昏，霹雳一声蛟蜃起。",
            "马上谁把天瓢倾，须臾陆地波涛生。",
            "禾黍芃芃复故秀，群黎载道生欢声。",
            "秋来尚见时丰阜，会须售粲三钱斗。",
            "官家燮理当有人，太史还看书大有。"
        ],
        "notes": "",
        "id": "f92e7ab6461c2445bcaa2f5f8ea745ac"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "宿省",
        "preface": "",
        "paragraphs": [
            "襥被趋省宿，披襟对晚凉。",
            "古心知老树，生意见新篁。",
            "钟鼓鸣将合，蜩蝉咽更长。",
            "静中观物化，谁与共平章。"
        ],
        "notes": "",
        "id": "8c8d3a8aeeab599810b8c8f375f6ce41"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "睡起行北园",
        "preface": "",
        "paragraphs": [
            "睡起卸冠簪，园行独自吟。",
            "山昏知雨到，树密觉春深。",
            "竹外童相报，门前客见寻。",
            "归来即败意，谁者是知心。"
        ],
        "notes": "",
        "id": "aef037a703bdb52019b3c7c25f51426c"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "郡城晚望",
        "preface": "",
        "paragraphs": [
            "秋老逢天晚，孤城倚碧空。",
            "升沈当此际，怅望与谁同。",
            "远树没归鸟，寒莎泣候虫。",
            "所怀无晤处，弹指向西风。"
        ],
        "notes": "",
        "id": "030d35bf0cf8a0fbdfe50bce94bf968e"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "宁川道中",
        "preface": "",
        "paragraphs": [
            "十日为山客，今朝问水程。",
            "沙横疑港断，滩迅觉舟轻。",
            "远近村舂合，高低渔火明。",
            "回头忽苍莽，一望一关情。"
        ],
        "notes": "",
        "id": "ea18a598d90d2cac1177f46783945b5a"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "幽居",
        "preface": "",
        "paragraphs": [
            "竹院秋逾静，柴门昼不开。",
            "病先携老去，懒渐逐衰来。",
            "莫遣新缘结，都将旧念灰。",
            "川鱼与云鸟，从此莫惊猜。"
        ],
        "notes": "",
        "id": "ecb164164dc7e5bae2fb867f580ee71b"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "送何锡汝",
        "preface": "",
        "paragraphs": [
            "风雨一樽酒，此怀谁得知。",
            "三春花老后，千里客归时。",
            "浩浩人间事，悠悠身外思。",
            "君能袪物役，林下早相期。"
        ],
        "notes": "",
        "id": "b545de75c736d8c9e6acbcaa7ba5489d"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "宋山扫墓书所见",
        "preface": "",
        "paragraphs": [
            "松楸长夜梦，风露作晨征。",
            "山近却无色，叶枯偏有声。",
            "架禾知岁熟，种麦得天晴。",
            "到底农桑好，营营误此生。"
        ],
        "notes": "",
        "id": "b4de5ca1f5d9f87322db661913a5d6cb"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "山楼枕上",
        "preface": "",
        "paragraphs": [
            "山近寒偏早，愁多梦不浓。",
            "鸦啼半夜月，鹤唳五更风。",
            "晓接残灯里，吟成落叶中。",
            "尘埃今已厌，懒听上方钟。"
        ],
        "notes": "",
        "id": "a971b5f45215e02c85d121ada17db54e"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "桐川道中",
        "preface": "",
        "paragraphs": [
            "伊轧篮舆拂面风，桃花倚路笑相逢。",
            "鶑鶑交啭春榆密，燕燕于飞烟树浓。",
            "日午暂休欹客枕，年饥忽喜听村舂。",
            "乡音到耳知家近，尚及锄犂伴老农。"
        ],
        "notes": "",
        "id": "6889bd634efbd8f0e92ae224abbea553"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "送曾阿宜往戍",
        "preface": "",
        "paragraphs": [
            "几年西戍暂归田，又向澄江买去船。",
            "剑阁山峦雄蔽日，昆明池水阔浮天。",
            "故园此际同明月，蛮域明朝隔瘴烟。",
            "此去须期剿胡虏，丈夫勋业在安边。"
        ],
        "notes": "",
        "id": "d10027b22851ef018f02631f256f3ac2"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "和章子美阅武见贻",
        "preface": "",
        "paragraphs": [
            "事业诸公鬭长雄，谫才惟愿课田功。",
            "谁知弦管江南地，渐有弓刀塞北风。",
            "大狝未须搜猛兽，先驱聊用习骄骢。",
            "还知武备资文事，要在人心可即戎。"
        ],
        "notes": "",
        "id": "85bb8728e81f8fe59adb4ad2a909d9d4"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "走马灯赓张枢副韵",
        "preface": "",
        "paragraphs": [
            "半勺兰膏暖焰生，恍疑赤壁夜鏖兵。",
            "骑乘猛燎奔驰疾，人运长鎗转战轻。",
            "旗影静移云母帐，剑铓微掣水晶营。",
            "何人幻此圆机妙，独向元宵策美名。"
        ],
        "notes": "",
        "id": "948b97c7f62ec57a10385ba08a8a275e"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "古剑",
        "preface": "",
        "paragraphs": [
            "何年神物为堙幽，时见虹光射斗牛。",
            "出匣试来霜刃暗，倚天立处土花浮。",
            "䴙膏新淬冰泉洁，锦带横悬鬼魅愁。",
            "不是张华能博物，黄尘满眼欲何求。"
        ],
        "notes": "",
        "id": "00b2da59bf2d546d1b3832ae9a7e0328"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "春日杂咏",
        "preface": "",
        "paragraphs": [
            "门前春水滑，柳外夕阳斜。",
            "欲识春风面，满城桃李花。"
        ],
        "notes": "",
        "id": "fa3cc00b10c3c4fc061518116824373d"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "偶题",
        "preface": "",
        "paragraphs": [
            "浓淡烟村碧，浅深霜叶红。",
            "蓬窗今夜客，芦岸晚来风。"
        ],
        "notes": "",
        "id": "a37ceaa9bf7867efef05b6c7ccb06d04"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "游白纻山",
        "preface": "",
        "paragraphs": [
            "信马来游白纻山，僧窗容我片时闲。",
            "人生自古少行乐，试为春风一解颜。"
        ],
        "notes": "",
        "id": "39a64b9b1afce2d985b518bf39cd895c"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "即事",
        "preface": "",
        "paragraphs": [
            "春阴漠漠护轻寒，春昼无聊午梦闲。",
            "幽鸟不知人意改，衔花飞傍小阑干。"
        ],
        "notes": "",
        "id": "ed1f5d70ff9bc7746479b9a264f27942"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "陪陈立道中书泛湖二首  其一",
        "preface": "",
        "paragraphs": [
            "幽幽池馆锁苍苔，万朵芙蓉取次开。",
            "却似昭阳旧宫女，含娇只待翠华来。"
        ],
        "notes": "",
        "id": "4d9c53c3385301ac05bf7aed5534ba85"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "陪陈立道中书泛湖二首  其二",
        "preface": "",
        "paragraphs": [
            "弦管丛中画舫行，都人一一贺升平。",
            "飞鸿不识人间事，犹作穷边肠断声。"
        ],
        "notes": "",
        "id": "7d3c08c11a5985b3b7844618965ea0b3"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "送率翁归狼山",
        "preface": "",
        "paragraphs": [
            "孤云住处是狼山，云本无心山自闲。",
            "老率似云云似率，等闲飞去又飞还。"
        ],
        "notes": "",
        "id": "54cef05356f053674bef0fb99036fbf4"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "吴波亭二首  其一",
        "preface": "",
        "paragraphs": [
            "吴波亭下系扁舟，轻雨轻烟又麦秋。",
            "乌兔衔将日月去，江山管定古今愁。"
        ],
        "notes": "",
        "id": "6bdfd574303bba6e342021f812c02f2b"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "吴波亭二首  其二",
        "preface": "",
        "paragraphs": [
            "云收烟歛远山明，时有渔歌度晚晴。",
            "绿叶青枝生意思，白鸥苍鸟野心情。"
        ],
        "notes": "",
        "id": "0fa3d9268a09e899d5d43fa73fe61705"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "谢世颂三首  其一",
        "preface": "",
        "paragraphs": [
            "夫子曳杖逍遥，曾子易箦兢战。",
            "圣贤乐天畏天，吴子中通一线。"
        ],
        "notes": "",
        "id": "6a49a3a8cbed0404d4f87ae5ba689b17"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "谢世颂三首  其二",
        "preface": "",
        "paragraphs": [
            "大带深衣，缁冠素履。",
            "籍以纸衾，覆以布被。",
            "一物不将，歛形而已。",
            "其人伊何，履斋居士。"
        ],
        "notes": "",
        "id": "4d6480690e5f6c9a8ca10c20a3176afe"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "谢世颂三首  其三",
        "preface": "",
        "paragraphs": [
            "生在湖州新市上，死在循州贡院中。",
            "一场杂剧也好笑，来时无物去时空。"
        ],
        "notes": "",
        "id": "26a98b38e1be1867fb530630035e7e37"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "爱山台",
        "preface": "",
        "paragraphs": [
            "直殿风流间世才，乞恩监郡筑高台。",
            "杖游便觉开怀抱，石甃何须辟草莱。",
            "奎壁九重文运焕，烟峦千里画图开。",
            "爱山必欲斯民爱，沛泽行看早晚来。"
        ],
        "notes": "",
        "id": "971dcf9b670a094f70a00c9aacc8a6fc"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "秋风叹四首  其一",
        "preface": "",
        "paragraphs": [
            "长鲸海上来，壮士田间起。",
            "登城复何悲，禾稼秋风里。"
        ],
        "notes": "",
        "id": "0535bae42f47e5b7de8b3174f897f602"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "秋风叹四首  其二",
        "preface": "",
        "paragraphs": [
            "谁将讼风伯，谓天惩雨师。",
            "天阍几万里，聩聩安得知。"
        ],
        "notes": "",
        "id": "68a0691b0981a74e6b66555137ae03ba"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "秋风叹四首  其三",
        "preface": "",
        "paragraphs": [
            "军书督战急，县吏催租还。",
            "力尽将何诉，浮云深九关。"
        ],
        "notes": "",
        "id": "ebd182475a3665edbcde49d9fd2821d7"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "秋风叹四首  其四",
        "preface": "",
        "paragraphs": [
            "尝闻海客谈，白浪海风恶。",
            "祗是欺舴艋，那见摧蛟鳄。"
        ],
        "notes": "",
        "id": "5495d070b858596f1fc2fcf68be29385"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "题舒蓼瞻啸圃独吟图二首  其一",
        "preface": "",
        "paragraphs": [
            "丹厓白云往来，绝岸流潮吞吐。",
            "我所思兮何人，莽悠悠兮太古。"
        ],
        "notes": "",
        "id": "4f089a39e4aeb9c1f7e7d1b06bd0e72a"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "题舒蓼瞻啸圃独吟图二首  其二",
        "preface": "",
        "paragraphs": [
            "江口寒潮自至，山间明月谁招。",
            "自可归来坐啸，何须世上折腰。"
        ],
        "notes": "",
        "id": "97bcafa41c1d2e14365fbd7b10d2a7a6"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "听琴客周信民弹秋泉二首  其一",
        "preface": "",
        "paragraphs": [
            "雁湖龙井久知名，总入君家匣里清。",
            "客舍试弹三两曲，恍疑飞沫溅尘缨。"
        ],
        "notes": "",
        "id": "920177221e1e641ae6ce4c434b1adce0"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "听琴客周信民弹秋泉二首  其二",
        "preface": "",
        "paragraphs": [
            "故里泉声不可闻，携琴相约鲍参军。",
            "山瓢只系经行处，落叶空山好觅君。"
        ],
        "notes": "",
        "id": "7ee4b44c475cda745a2d098726e07eec"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "陆宣公祠",
        "preface": "",
        "paragraphs": [
            "凛凛清规百世师，功名仅见奉天时。",
            "忠谋任起奸邪忌，感泣宁无士卒思。",
            "落日桑榆存旧迹，西风芦苇护荒祠。",
            "忠宣流落何遗恨，留得良方与后医。"
        ],
        "notes": "",
        "id": "ce0d5079c08d10c89d94b238cd70cf43"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "钱塘江三首  其一",
        "preface": "",
        "paragraphs": [
            "江头风雨弄轻寒，小艇轻蓑把钓竿。",
            "日暮沧浪歌渐远，延缘应自避尘冠。"
        ],
        "notes": "",
        "id": "6c7135eb99f481cce00d41455e2c77b2"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "钱塘江三首  其二",
        "preface": "",
        "paragraphs": [
            "扁舟东下白云乡，一水牵愁万里长。",
            "多谢白鸥闲不去，知余机事近来忘。"
        ],
        "notes": "",
        "id": "6b879b588ae3eafb13a272cf5f81837f"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "钱塘江三首  其三",
        "preface": "",
        "paragraphs": [
            "秋光漠漠草青青，日落江流雁下汀。",
            "世路风波今始半，为余遥谢草堂灵。"
        ],
        "notes": "",
        "id": "703bee2caa644397f28933c8c350f3fb"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "登镇海楼",
        "preface": "",
        "paragraphs": [
            "鄮山深处古明州，新有江南客倚楼。",
            "凤阙天连便望日，蛟门海晏不惊秋。",
            "头颅已迫残年景，身口聊为卒岁谋。",
            "萧飒西风吹败叶，满眶清泪自难收。"
        ],
        "notes": "",
        "id": "4f2cc67ba82e52bdf8d947660b073652"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "对黄花",
        "preface": "",
        "paragraphs": [
            "当年脱却戏衫回，又被官差唤出来。",
            "疾恶念轻缘练历，好名心懒为衰摧。",
            "莫愁白发家千里，且对黄花酒一杯。",
            "信美江山非我土，倚空凝𥩟更徘徊。"
        ],
        "notes": "",
        "id": "22dcd07e9224e5a125dd3fa280a3bf07"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "呈萧山知县",
        "preface": "",
        "paragraphs": [
            "八年两唤浙江船，吴越青山相对妍。",
            "长媿主恩难报答，不知人事几推迁。",
            "香浮菊桂秋将暮，景迫桑榆岁可怜。",
            "荒县今宵孤馆梦，四千里外楚云边。"
        ],
        "notes": "",
        "id": "343b23948eb8fb1805c67fa25666f9a3"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "分定",
        "preface": "",
        "paragraphs": [
            "丁年曾授此东州，恳恳牋天得罢休。",
            "七上八下忽九闰，十洲三岛终一游。",
            "人言官贵体当重，自笑儿痴病未瘳。",
            "只为君恩深莫报，明年春尽得归不。"
        ],
        "notes": "",
        "id": "6ef65556d05ff640d8ccc2d5d44568ee"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "自叹",
        "preface": "",
        "paragraphs": [
            "门槌拍板久收藏，又向棚头弄一场。",
            "束缚冠裳新上舍，经营粥饭旧街方。",
            "乱鸦啼处客回首，落雁声边人断肠。",
            "堆案文书销永日，谁云燕寝凝清香。"
        ],
        "notes": "",
        "id": "cf9ef58c656fb28dd525f731c3a307ef"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "晓儿辈",
        "preface": "",
        "paragraphs": [
            "诸儿怜我太焦熬，我把真机告汝曹。",
            "外白内黄常抱守，出朱入墨任纷挠。",
            "治齐固有曹参逸，理蜀宁无诸葛劳。",
            "毕竟食焉而怠事，天刑人祸恐难逃。"
        ],
        "notes": "",
        "id": "7aa7e18d9629abe57a00124beca6dd01"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "阅城壁",
        "preface": "",
        "paragraphs": [
            "内江外海四周围，正是绸缪户牖时。",
            "北瞰登莱山不碍，东渐倭丽汛难期。",
            "未须鹞鹢增威势，已觉狌鼯受指麾。",
            "敢谓虚名弹压得，多应一念老天知。"
        ],
        "notes": "",
        "id": "3cc6abee0dc2d6c023804012b84f0c1a"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "岁晏无聊收叔氏讯",
        "preface": "",
        "paragraphs": [
            "豢成凋郡力难任，雪上加霜两鬓侵。",
            "四五更头猿鹤梦，数千里外鹡鸰心。",
            "老来倍觉光阴促，休去方知意味深。",
            "陶白邵诗消遣具，晚窗无事且微吟。"
        ],
        "notes": "",
        "id": "4ba622c89885e6d81724de0f5992b4f3"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "朝谒归省文书",
        "preface": "",
        "paragraphs": [
            "面拥旌旗鼓乐随，谁知锦被裹疮痍。",
            "吏那秋敛充春赋，兵待朝输作暮炊。",
            "缩手判支穷措大，攒眉书准老沙弥。",
            "此是履翁新活计，雁书多报故人知。"
        ],
        "notes": "",
        "id": "02d0a502c07b79c34f0b75502ae414e7"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "喜雪二首  其一",
        "preface": "",
        "paragraphs": [
            "黄竹歌中百姓欢，去天近处雪花干。",
            "蔡洄事业方归度，剡曲风流欲访安。",
            "便觉光辉生万里，定知润泽被三韩。",
            "衰颓老守煨残芋，白战犹堪上将坛。"
        ],
        "notes": "",
        "id": "efb98b6422d0b0e3ad323839c1ab1851"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "喜雪二首  其二",
        "preface": "",
        "paragraphs": [
            "玄冥去岁失其官，今岁谁云补过难。",
            "谢院撒盐飞琐琐，隋堤翦帛散戋戋。",
            "簷储宿肉喧山鹊，路没遗踪走野豻。",
            "管取明年书大有，饱抄云子饭加餐。"
        ],
        "notes": "",
        "id": "98f2a3b2ffd5dec86167085efc9c5f6d"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "再赋喜雪二首  其一",
        "preface": "",
        "paragraphs": [
            "黑风翦水作瑰琦，散落人闲贱似泥。",
            "万象直教还朴素，千岐何幸尽平夷。",
            "征人奔路昏投店，戍士乘城夜守陴。",
            "不识艰难惟党二，销金帐底饮羔儿。"
        ],
        "notes": "",
        "id": "9f6f9ff9d1c198dedc587d3e438c5fa5"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "再赋喜雪二首  其二",
        "preface": "",
        "paragraphs": [
            "夜深如水泼衣衾，晓看皑皑冒碧岑。",
            "以洁藏污窥物理，由仁行义见天心。",
            "但教南亩多呈瑞，何必东夷屡献琛。",
            "麦熟吾时归印绶，不能者止念周任。"
        ],
        "notes": "",
        "id": "8642295c42b36d9ef9199e76c81e80e1"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "喜雨二首  其一",
        "preface": "",
        "paragraphs": [
            "雷使巡行徧五方，夹秋不怕旱为殃。",
            "人闲祥瑞三伏雨，枕上吟哦终夕凉。",
            "已卜晚青催出穗，且将早赤急舂粮。",
            "有司不损应言损，随分蠲租助盖藏。"
        ],
        "notes": "",
        "id": "44dd05c0ac62e6c301acd9232f493f72"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "喜雨二首  其二",
        "preface": "",
        "paragraphs": [
            "莫嫌暴涷势如喷，此是家家老饭盆。",
            "雨足蛟龙应得谢，秋登鸡犬亦蒙恩。",
            "频年已喜稼无贼，今岁尤欣禾有孙。",
            "回首江南田谷口，西风飒飒倍消魂。"
        ],
        "notes": "",
        "id": "1efefe91f65c0bcb23fb2a51a8716b8e"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "再用前韵二首  其一",
        "preface": "",
        "paragraphs": [
            "行雨龙公屡易方，魃妖谁敢扇余殃。",
            "田畴接得三年熟，枕簟供来几夜凉。",
            "更喜征夫无减灶，定应行旅不赍粮。",
            "寄声鄞土黄承事，有粟何须更窖藏。"
        ],
        "notes": "",
        "id": "b1e45a2fe3067684ecb84dc17cd9118d"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "再用前韵二首  其二",
        "preface": "",
        "paragraphs": [
            "不假焦仙把酒喷，须臾澍雨若翻盆。",
            "官应可了劭农事，天岂终悭及物恩。",
            "无复绝粮忧鲁叟，何须进食念王孙。",
            "只愁撩得秋声动，老客他乡易断魂。"
        ],
        "notes": "",
        "id": "93ce2d0a31ca71692338e6fbe6d4a878"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "再用前韵各赋三解  其一",
        "preface": "",
        "paragraphs": [
            "九天膏泽沛群方，尽扫螟蝗蝥𧎬殃。",
            "即刻焦烦成爽垲，何时繁富换荒凉。",
            "涤场定是多遗秉，栖亩爰知有剩粮。",
            "却笑荜门穷措大，瓶罂脱粟正深藏。"
        ],
        "notes": "",
        "id": "04ffed039d3dfe29f5e94fff583e07b6"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "再用前韵各赋三解  其二",
        "preface": "",
        "paragraphs": [
            "神虬卷水向空喷，沟浍充盈到盎盆。",
            "天上只消些少力，人闲知受几多恩。",
            "江沱乐意鱼夫妇，淇澳生涯龙子孙。",
            "无限槁枯皆被泽，阿香一击尚惊魂。"
        ],
        "notes": "",
        "id": "0d95fa17a0a115b28786c773fcdfec60"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "再用前韵各赋三解  其三",
        "preface": "",
        "paragraphs": [
            "密云能雨自西方，不假巫{八/几王}解息殃。",
            "地产固应滋物产，天凉那更挟心凉。",
            "未忧悬釜供苏爨，何事量沙作糗粮。",
            "临得颜公乞米帖，从今岁岁只珍藏。"
        ],
        "notes": "",
        "id": "ddec022341f477bdf3cf0cb5537a2076"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "再用前韵各赋三解  其四",
        "preface": "",
        "paragraphs": [
            "赤米炊香两鼻喷，白盐不用置牢盆。",
            "家家已了收藏计，物物何知造化恩。",
            "衣褐宽来姑唤妇，垣墉补处祖将孙。",
            "江乡此际鸡豚社，俚舞村歌入梦魂。"
        ],
        "notes": "",
        "id": "ed39f9b623783679e1ebeedf280757ff"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "再用前韵各赋三解  其五",
        "preface": "",
        "paragraphs": [
            "先生粗有辟邪方，不怕𫚋鱼解降殃。",
            "今雨收功真溥博，早秋得势已凄凉。",
            "豳场栗栗方登谷，汉甬陈陈可峙粮。",
            "此是边筹居第一，贾生表饵且韬藏。"
        ],
        "notes": "",
        "id": "0f0fc551a656614fcee96b2fd7b7ed74"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "再用前韵各赋三解  其六",
        "preface": "",
        "paragraphs": [
            "床头酒熟气烝喷，嘉饭何妨置瓦盆。",
            "醉饱不知身世事，思量难报后皇恩。",
            "垂髫牧子行牵父，戴白山翁坐拥孙。",
            "却笑东征西讨客，龙堆万里欲飞魂。"
        ],
        "notes": "",
        "id": "2f145ca518613e1eb8a6f9333fe87cc8"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "喜雨三首  其一",
        "preface": "",
        "paragraphs": [
            "古佛炉前一炷香，神龙夭矫挂空苍。",
            "人闲祥瑞六月雨，枕上吟哦终夕凉。",
            "不待白渠纷畚锸，俄惊赤卤屹仓箱。",
            "自惭太守无功德，帝力惟知荷圣皇。"
        ],
        "notes": "",
        "id": "ca969d2f090f3e5b6f37bbef033f6ce8"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "喜雨三首  其二",
        "preface": "",
        "paragraphs": [
            "西抹东涂老不禁，芙蓉洲畔更浮沈。",
            "数茎半黑半丝发，一寸忧晴忧雨心。",
            "乌糤且欣将淅玉，红莲何翅已抽簪。",
            "小臣献谷秋尝了，深密山林可访寻。"
        ],
        "notes": "",
        "id": "1794ea39e3265a4162f675454e65af5b"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "喜雨三首  其三",
        "preface": "",
        "paragraphs": [
            "晚上危楼望碧岑，云烟开阖弄晴阴。",
            "见前鸥鹭移心法，何处鸱枭过耳音。",
            "好雨十分催暑驾，凉风一宿动秋砧。",
            "谁怜老子思乡泪，滴向鄞江未是深。"
        ],
        "notes": "",
        "id": "043f8bddcfa856d630d2e910a16c2878"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "再用喜雨韵三首  其一",
        "preface": "",
        "paragraphs": [
            "古说云香雨亦香，天工岂是色苍苍。",
            "寸瓢假手何烦靖，斗酒开眉不换凉。",
            "𥣬{禾散}已欣登杵臼，绤𫄨渐可纳巾箱。",
            "拟赓周雅鱼丽什，堆案文书未暇皇。"
        ],
        "notes": "",
        "id": "35b257496d394779d7dc10b55b1ee319"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "再用喜雨韵三首  其二",
        "preface": "",
        "paragraphs": [
            "热恼烦蒸正不禁，火轮忽向半空沈。",
            "屯中信有云雷象，复处方知天地心。",
            "便拟新秋先上印，何须晚岁始投簪。",
            "江山信美非吾土，栗里时从蝶梦寻。"
        ],
        "notes": "",
        "id": "f40412c297bdcd3077e907ed32bf193b"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "再用喜雨韵三首  其三",
        "preface": "",
        "paragraphs": [
            "雨脚如奔冒远岑，须臾六合变层阴。",
            "坐回物物昭苏意，想见村村喜笑音。",
            "翁诧稻粱营米栈，妇思裘褐拂衣砧。",
            "定知一熟酬诸愿，击壤歌中此感深。"
        ],
        "notes": "",
        "id": "b733f97a29b96a5c962cd183d04bd9f6"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "三用喜雨韵三首  其一",
        "preface": "",
        "paragraphs": [
            "雨缶云瓶剖阿香，弥漫何处辨玄苍。",
            "衰翁顦顇忧三伏，古佛慈悲赐一凉。",
            "但愿有缘乘款段，岂应无梦驾偏箱。",
            "西风谷口秋田熟，休问奇章与赞皇。"
        ],
        "notes": "",
        "id": "5cc24ab949d1f6de86f356906b27b1de"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "三用喜雨韵三首  其二",
        "preface": "",
        "paragraphs": [
            "虬龙未必要呵禁，久暍无缘便陆沈。",
            "未遂明农归老计，且宽忧国愿丰心。",
            "披襟雅称琉璃簟，散发何销玳瑁簪。",
            "只怕门前多褦襶，文书衔袖苦相寻。"
        ],
        "notes": "",
        "id": "4cc8c10c3187f9eddf2b158dd02e9a0e"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "三用喜雨韵三首  其三",
        "preface": "",
        "paragraphs": [
            "电掣金蛇跨列岑，秋阳翕忽转秋阴。",
            "俄惊石鼓无停响，坐听簷花不断音。",
            "玉秫已堪供瓮酿，紫螯渐可付庖砧。",
            "一年好处相将近，分外乡情此际深。"
        ],
        "notes": "",
        "id": "f4e322ab6d67696fdec3c7a14e751feb"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "四用喜雨韵三首  其一",
        "preface": "",
        "paragraphs": [
            "园林过雨宿荷香，犹挂轻𦈌佩水苍。",
            "老去只应休去好，秋来方是晚来凉。",
            "倦翎网已离三面，病颡车难服两箱。",
            "多幸时和岁丰美，只将心念报虚皇。"
        ],
        "notes": "",
        "id": "6cc5fc742b5ef4667bb82eb852a3454b"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "四用喜雨韵三首  其二",
        "preface": "",
        "paragraphs": [
            "背人岁月苦难禁，乌兔相追互起沈。",
            "点检平生如梦事，保全晚节是真心。",
            "围腰减削那胜带，种发萧疎不上簪。",
            "久悟盈虚消息理，香山莲社拟追寻。"
        ],
        "notes": "",
        "id": "13863d99d914eb348fb24d5d7c38b285"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "四用喜雨韵三首  其三",
        "preface": "",
        "paragraphs": [
            "北岑飞雨过南岑，远嶂晴明近嶂阴。",
            "老桧婆娑方午色，孤桐摇落忽秋音。",
            "庭稀雁鹜飞符檄，海绝鲸鲵伏斧砧。",
            "此是老臣聊报国，仁声敢谓入人深。"
        ],
        "notes": "",
        "id": "a77049fb3b1c5d53a31ab13584a28c7e"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "五用喜雨韵三首  其一",
        "preface": "",
        "paragraphs": [
            "暗云泼雨土生香，不假琮黄与璧苍。",
            "天道从来关感应，人闲此际换炎凉。",
            "青灯可近聊凭案，缃帙堪翻谩启箱。",
            "窗外候虫声更急，坐看斜月照堂皇。"
        ],
        "notes": "",
        "id": "44ef244109b08ff91bacddae32b8c432"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "五用喜雨韵三首  其二",
        "preface": "",
        "paragraphs": [
            "痴风盲雨骤难禁，撼壁掀窗夜向沈。",
            "百种已灰当世念，一团都是故乡心。",
            "伏𫛪扑堕床头幔，饥鼠衔翻镜上簪。",
            "闲打无为坐空寂，谯楼五鼓已侵寻。"
        ],
        "notes": "",
        "id": "7827f51490f7ad9ae4d2faba29e1e945"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "五用喜雨韵三首  其三",
        "preface": "",
        "paragraphs": [
            "家家获稻积如岑，不问山椒与谷阴。",
            "沽去村醪醽醁味，吹来陇笛筦弦音。",
            "𫗦儿喜笑迎郎罢，馌妇讙欣就藁砧。",
            "雨玉雨珠无此景，须知造物用情深。"
        ],
        "notes": "",
        "id": "85b780e9f278be7cc532393a088db758"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "六用喜雨韵三首  其一",
        "preface": "",
        "paragraphs": [
            "午窗随分理残香，扫地关门付小苍。",
            "连夜月无昨夜色，今朝雨有几朝凉。",
            "白头凝望家千里，黄耳寄归书一箱。",
            "徧问西畴全熟否，还乡百口免忧皇。"
        ],
        "notes": "",
        "id": "6c0cadf63fe2ef22524b8f02bd1e1de8"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "六用喜雨韵三首  其二",
        "preface": "",
        "paragraphs": [
            "毋烦符祝不祥禁，并遣商羊旱魃沈。",
            "自诡何关太守力，谁知最切老婆心。",
            "苦身见说汤诛发，沾体曾闻禹堕簪。",
            "干溢两无年大有，君王德泽海千寻。"
        ],
        "notes": "",
        "id": "f41978fa210f5b22d0ef1fb7da995a3c"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "六用喜雨韵三首  其三",
        "preface": "",
        "paragraphs": [
            "云霾几日障危岑，户牖绸缪要背阴。",
            "又是撩空孤雁唳，那堪穴壁乱蛩音。",
            "潘郎寂寞嗟轻箑，楚女凄凉起断砧。",
            "大抵人生嫌老大，一回秋思一回深。"
        ],
        "notes": "",
        "id": "6f7b7182d198d653cb9f3cbc0b5c2aee"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "七用喜雨韵三首  其一",
        "preface": "",
        "paragraphs": [
            "鼻观初闻九里香，小山幽桂老尤苍。",
            "纵然有少残零热，自是无缘顿段凉。",
            "似觉衣襦嫌楚葛，便教床榻卷巴箱。",
            "虬龙雨足当休谢，谁与飞牋叩玉皇。"
        ],
        "notes": "",
        "id": "136263b09e64fa9f1ecb1406cadbc90f"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "七用喜雨韵三首  其二",
        "preface": "",
        "paragraphs": [
            "颓年寒暑不能禁，休较玄枵与实沈。",
            "自古难销儿辈口，从来幸契老天心。",
            "农登稼穑多储宝，盗息萑蒲罕窃簪。",
            "持此效君强曝背，庶几三径许归寻。"
        ],
        "notes": "",
        "id": "97d55a0e72d3374aa30a456f97c6bde2"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "七用喜雨韵三首  其三",
        "preface": "",
        "paragraphs": [
            "阑干小倚望遥岑，晓霁朝朝换午阴。",
            "越鹜已收天外影，吴鸠尚带雨中音。",
            "海濒客子秋衔袖，塞上征人夜拊砧。",
            "都是一般无意绪，闵劳争柰主恩深。"
        ],
        "notes": "",
        "id": "e90d3bcfa5cfdf75a2746acc0a4e5f43"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "八用喜雨韵三首  其一",
        "preface": "",
        "paragraphs": [
            "饭抄云子得能香，秋赛村村答上苍。",
            "雀集田畴营宿饱，牛闲篱落卧新凉。",
            "栖栖底用干邻粟，翼翼惟应咏我箱。",
            "一稔居然宽百虑，不须禹稷更皇皇。"
        ],
        "notes": "",
        "id": "0c5740af0711596f293609e984e19417"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "八用喜雨韵三首  其二",
        "preface": "",
        "paragraphs": [
            "残暑如烝尚不禁，坐邻三鼓斗杓沈。",
            "雨调可是月离毕，时熟元来岁在心。",
            "筋力不堪凭几案，头颅惟便卸冠簪。",
            "呼童火燎焦冥种，投隙藏虚未易寻。"
        ],
        "notes": "",
        "id": "dd63ae518ab2873382f279b41d8d76d0"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "八用喜雨韵三首  其三",
        "preface": "",
        "paragraphs": [
            "砾石何分埠与岑，神功且幸景多阴。",
            "愿闻庆义空中语，喜听子期岩下音。",
            "南圃壁悬居士杖，西邻床撼女郎砧。",
            "消磨乡思凭杯酒，力不能任莫放深。"
        ],
        "notes": "",
        "id": "f20e5c22b95d2782f34d18645c054ce1"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "九用喜雨韵三首  其一",
        "preface": "",
        "paragraphs": [
            "何消黍稷荐馨香，三尺擡头即昊苍。",
            "雨缶决来如此溢，风车输与自然凉。",
            "问他金玉堆成坞，更使珠玑积在箱。",
            "逢却年饥堪煮否，移民移粟定旁皇。"
        ],
        "notes": "",
        "id": "1a295887000e442e45c769e273b426b5"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "九用喜雨韵三首  其二",
        "preface": "",
        "paragraphs": [
            "倒瓮翻盆势莫禁，旱滩焦碛尽低沈。",
            "定知此喜非常喜，只是将心去比心。",
            "人乐和丰方卖剑，谁贪遗滞忽亡簪。",
            "村翁曳杖前山去，丁祝孙来酒户寻。"
        ],
        "notes": "",
        "id": "a9e74f82fac2ec7d4af5a8ddfdc82b78"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "九用喜雨韵三首  其三",
        "preface": "",
        "paragraphs": [
            "家乡千里隔千岑，想见飞鸣鹤在阴。",
            "留滞又烦山寄檄，平安且幸竹传音。",
            "谩夸斋静香凝寝，但觉簷高响发砧。",
            "若把悲愁情绪较，蚤秋不似暮秋深。"
        ],
        "notes": "",
        "id": "07b96862c9c75ac1372aca26096c45c0"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "十用喜雨韵三首  其一",
        "preface": "",
        "paragraphs": [
            "江南九月菊花香，猎子牵黄与臂苍。",
            "岁幸丰登连楚越，地非硗薄比渠凉。",
            "雨收甘泽归三印，雷歛神功入五箱。",
            "作解工夫都了毕，不须赤子更回皇。"
        ],
        "notes": "",
        "id": "e9f816b32f4812dc2f9f54327a014083"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "十用喜雨韵三首  其二",
        "preface": "",
        "paragraphs": [
            "喜极夫何恨不禁，五更霜角夜声沈。",
            "滴残塞北征夫泪，点碎江南游子心。",
            "久客情怀愁似织，休官时候梦非簪。",
            "宝陀老子相怜否，苦海应援绠万寻。"
        ],
        "notes": "",
        "id": "9549e82bc19508c34ef05e5729e8ffb3"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "十用喜雨韵三首  其三",
        "preface": "",
        "paragraphs": [
            "览辉仪凤下高岑，有道朝廷夬决阴。",
            "宣室礼成熙洽象，明堂乐奏治安音。",
            "嘉祥已庆连金颖，盛事还祈献石砧。",
            "只道太平无以报，谁知尧德舜功深。"
        ],
        "notes": "",
        "id": "4d491c1a8669bd5691982dea0173431b"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "劭农三首  其一",
        "preface": "",
        "paragraphs": [
            "朝廷差下劝农官，同向郊原点检看。",
            "场圃事兴杷扒穴，田畴功毕桔槔残。",
            "上租郎主丘丘定，输米官司粒粒干。",
            "虽是太平今有象，愿陈七月述艰难。"
        ],
        "notes": "",
        "id": "5c950fe7c4cb6d80a53eff3877099355"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "劭农三首  其二",
        "preface": "",
        "paragraphs": [
            "因见他乡黍稷收，令人乡思转悠悠。",
            "新𥬠白酒鸡豚社，旋摘丝莼鲈雁洲。",
            "好处光阴长是客，老来情绪更逢秋。",
            "尧夫六十三休致，前辈风流可继不。"
        ],
        "notes": "",
        "id": "8440cfdde04d2d9b3da667cf80733fc1"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "劭农三首  其三",
        "preface": "",
        "paragraphs": [
            "名园乘兴小留连，洛社风光在眼前。",
            "突兀楼台多占水，阴翳花竹小窥天。",
            "建封已去悲春燕，樊素何之咽暮蝉。",
            "人事废兴浑若此，凭栏对景一凄然。"
        ],
        "notes": "",
        "id": "898b52a09e9da2f446564da40e86bc75"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "出郊用劭农韵三首  其一",
        "preface": "",
        "paragraphs": [
            "连樯载米去输官，只得将为乐土看。",
            "饷互豚蹄秋愿了，饱均鸡犬午舂残。",
            "门前扫刮犁锄浄，屋上铺添槀秸干。",
            "识字田夫充长吏，了知图易在思难。"
        ],
        "notes": "",
        "id": "4eb252e50048ed83e0352430823bc716"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "出郊用劭农韵三首  其二",
        "preface": "",
        "paragraphs": [
            "水光山色尽兜收，老子穿林兴尚悠。",
            "眼底有诗皆锦野，心头无事即瀛洲。",
            "鷃鸠岂较物和我，蟪蛄何知春与秋。",
            "所谓人生行乐耳，如斯逝者可追不。"
        ],
        "notes": "",
        "id": "186120bff783679e4ff8f84a1d1ae91f"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "出郊用劭农韵三首  其三",
        "preface": "",
        "paragraphs": [
            "怕见书空雁字连，可堪清泪落尊前。",
            "谩因上澣休闲日，出见初秋莹浄天。",
            "人正慕膻争似蚁，谁能换骨蜕如蝉。",
            "细思回客吾徒尔，而我何为独不然。"
        ],
        "notes": "",
        "id": "0876c6ee25b8e4f88bc725b19ee2eb1d"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "闻同官会碧沚用出郊韵三首  其一",
        "preface": "",
        "paragraphs": [
            "碧沚堂前瞰水官，只应唤作玉壶看。",
            "颇闻秩秩玳筵展，莫遣匆匆银烛残。",
            "酒付别肠宁怕窄，诗由广舌不忧干。",
            "老夫孤坐三更月，欲往从之良独难。"
        ],
        "notes": "",
        "id": "2ea427747d997fd9c0fd82bdec167c7e"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "闻同官会碧沚用出郊韵三首  其二",
        "preface": "",
        "paragraphs": [
            "万顷蟾光浩不收，花汀竹屿思悠悠。",
            "黄公所隠知何地，贺监宜归乞此洲。",
            "良夜最佳惟午夜，今秋偏好是中秋。",
            "举杯酒露月同吸，仰面青天可问不。"
        ],
        "notes": "",
        "id": "d33ea7f4d10a054b321e0258cc53cbee"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "闻同官会碧沚用出郊韵三首  其三",
        "preface": "",
        "paragraphs": [
            "暝色偏宜水色连，横陈好景向尊前。",
            "是人享用无遮月，谁子装褫不染天。",
            "细阅人生幻泡影，了知世事雀螗蝉。",
            "赏心乐事休空掷，邂逅相逢不偶然。"
        ],
        "notes": "",
        "id": "be0d045ecaec0f18803a25cd13378491"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "出郊再用韵赋三解  其一",
        "preface": "",
        "paragraphs": [
            "此时尉候迭专官，木落郊空最好看。",
            "海桧不为时节改，岩花未觉色香残。",
            "明堂柱下捐樗散，清庙笾中荐豆干。",
            "天地无私能物物，飞蚊终是负山难。"
        ],
        "notes": "",
        "id": "e1be9e67580a8d7b83f9089d4445cf48"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "出郊再用韵赋三解  其二",
        "preface": "",
        "paragraphs": [
            "山朋水友讯频收，怪我明农事转悠。",
            "南墅麋猿专一壑，东溪凫鹜据三洲。",
            "人闲颠倒舟移夜，客里凄凉坐阅秋。",
            "六十余翁何所恋，金鸡赦了可归不。"
        ],
        "notes": "",
        "id": "cc19f429114ba6afc502969ba6f4455e"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "出郊再用韵赋三解  其三",
        "preface": "",
        "paragraphs": [
            "见说蓬瀛上界连，谁知只在眼睛前。",
            "但须牢踏脚根地，更要放开心里天。",
            "世事可怜旋磨蚁，人情争慕集冠蝉。",
            "若教禁脔曾知味，不似鱼羹饭泰然。"
        ],
        "notes": "",
        "id": "28cfc593612dd34098f5aa4cf9ef951a"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "出郊再用韵赋三解  其四",
        "preface": "",
        "paragraphs": [
            "平生惯作牧民官，不作朱幡画戟看。",
            "惟有寸心存恻隠，谁怜只手补创残。",
            "树蔬人要畦畦润，种麦农便陇陇干。",
            "乍雨乍晴都恰好，老天谁道叫呼难。"
        ],
        "notes": "",
        "id": "1511b8655a2fb1054efac68dbe6655bb"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "出郊再用韵赋三解  其五",
        "preface": "",
        "paragraphs": [
            "空绡图画几曾收，楼外苍林远更悠。",
            "日莫群乌投栎社，天长数雁落芦洲。",
            "为谙世上空花景，最喜山中落叶秋。",
            "官事渐稀农事了，携壶挈榼可容不。"
        ],
        "notes": "",
        "id": "798e61f41c777a7671eaf31070bb0875"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "出郊再用韵赋三解  其六",
        "preface": "",
        "paragraphs": [
            "水聚山环旺气连，荣华富贵各搀前。",
            "劫从无始认为我，数到有终还是天。",
            "晓月园林空唳鹤，晚风亭树谩鸣蝉。",
            "寄言世上耽迷者，所美当知非美然。"
        ],
        "notes": "",
        "id": "07dd436f2fb2077098d4196c5a03e749"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "出郊再用韵赋三解  其七",
        "preface": "",
        "paragraphs": [
            "老大头皮捉出官，转头重九又看看。",
            "莫愁客里黄花负，只恐尊前白日残。",
            "喜得赐封天燧息，愿他入塞帝巴干。",
            "丰年喜色眉尖上，一笑相携肯作难。"
        ],
        "notes": "",
        "id": "0aa25a087e459d64b5081353998254d2"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "出郊再用韵赋三解  其八",
        "preface": "",
        "paragraphs": [
            "午香一缕篆烟收，欹枕方床此景悠。",
            "便觉梦寻桃叶渡，不知身在菊花洲。",
            "簿书堆里挨排日，砧杵声中断送秋。",
            "坏户蛰虫犹识候，人生知觉似渠不。"
        ],
        "notes": "",
        "id": "6053340e56b6f62440cfb30a51d90fb7"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "出郊再用韵赋三解  其九",
        "preface": "",
        "paragraphs": [
            "窗草池莲乐意连，一帆直到太虚前。",
            "拈来瓦砾无非道，触处鸢鱼共此天。",
            "鹑固珍羞元是鼠，蜣虽秽物却为蝉。",
            "神奇臭腐相更禅，妙理谁知所以然。"
        ],
        "notes": "",
        "id": "5fb86b1c6e823d88da26ed552f71839e"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "再用出郊韵似延庆老三首  其一",
        "preface": "",
        "paragraphs": [
            "菩提只在摄心官，日观元同月观看。",
            "万种因缘都是结，一花根蒂几曾残。",
            "祖师曾誓疮脓坏，讲主能参屎橛干。",
            "百硕麻油摊树上，得来元不见难难。"
        ],
        "notes": "",
        "id": "5d9e9da60023a591869614656092cbb2"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "再用出郊韵似延庆老三首  其二",
        "preface": "",
        "paragraphs": [
            "工夫全在放时收，鹞过新罗路太悠。",
            "世网爱河千渤泡，人寰苦海一浮洲。",
            "要知坐卧并行住，只在春冬与夏秋。",
            "昨日亭前柏树子，分明说法听闻不。"
        ],
        "notes": "",
        "id": "da21f053b8c2e7f2539a64a86ccc3745"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "再用出郊韵似延庆老三首  其三",
        "preface": "",
        "paragraphs": [
            "普殊难叶一钩连，勘到释迦文佛前。",
            "口里巴巴缘十地，眼中盼盼是诸天。",
            "泥涂烂处藏头鼈，高树梢头脱壳蝉。",
            "各自身躯各自性，谁知各自本同然。"
        ],
        "notes": "",
        "id": "687a1d4c0b1d7fa36328a1bfba2e9107"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "登延庆佛阁用出郊韵三首  其一",
        "preface": "",
        "paragraphs": [
            "东西南北幸同官，休作班荆解后看。",
            "一笑喜逢粳秫贱，相攀莫待菊茱残。",
            "沙鸥点点投波没，簷鹊声声带日干。",
            "美景良辰同赏乐，四并谁道古来难。"
        ],
        "notes": "",
        "id": "3c4c79cfc584b715c1b48ac61dae59ef"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "登延庆佛阁用出郊韵三首  其二",
        "preface": "",
        "paragraphs": [
            "高阁都将万象收，凭栏睇望兴何悠。",
            "张郎遯世谁家谷，孙子成仙何处洲。",
            "风雨喜无临九日，江山幸有答三秋。",
            "年丰市井多欢笑，老子婆婆亦可不。"
        ],
        "notes": "",
        "id": "4567bacc091d037e9d08cc5c30f55dcf"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "登延庆佛阁用出郊韵三首  其三",
        "preface": "",
        "paragraphs": [
            "远峰近嶂似环连，拥翠排青到面前。",
            "可圣可贤桑落酒，不寒不暖菊花天。",
            "吐吞湖海酎金兕，批判烟云挥玉蝉。",
            "此客坐中应不欠，逢场何惜一跫然。"
        ],
        "notes": "",
        "id": "2c18ff0aa96d61e28ddd093e38c95429"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "再用出郊韵三首  其一",
        "preface": "",
        "paragraphs": [
            "父老休惊作长官，只将田畯一般看。",
            "汝应西墅功将毕，我亦南柯梦向残。",
            "夕照拖云枫影乱，秋风扫地叶声干。",
            "瀛仙岛客知何处，策杖相从正不难。"
        ],
        "notes": "",
        "id": "8290d894ce9e323b42ec0c8e6e8dbc8c"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "再用出郊韵三首  其二",
        "preface": "",
        "paragraphs": [
            "远山空处断云收，一段秋光野思悠。",
            "鹰隼不妨侵碧落，鱼凫自觉得沧洲。",
            "桑榆晚景能多日，桂菊他乡又一秋。",
            "聊把清尊浇眊矂，兹游还可再寻不。"
        ],
        "notes": "",
        "id": "547061b9816e6799ffe7d486a3e41592"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "再用出郊韵三首  其三",
        "preface": "",
        "paragraphs": [
            "屈曲蜂房蚁户连，秦筝羯鼓绿窗前。",
            "尽教迫窄无余地，谁道虚空有剩天。",
            "是处画堂余燕雀，几家高屋画貂蝉。",
            "闲阶细草蛩声急，极目烟波正渺然。"
        ],
        "notes": "",
        "id": "6001ee555457c61c3b9a673e343bdb5d"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "三用出郊韵三首  其一",
        "preface": "",
        "paragraphs": [
            "从来此地出高官，绮屋连云画里看。",
            "十里湖光多样好，百年人事几回残。",
            "菰蒲带露枝犹湿，𫁂䅉逢晴把便干。",
            "乐岁何妨歌乐职，簿书缠缚敢辞难。"
        ],
        "notes": "",
        "id": "8b51b3b7d73b705f0480c1e9f0714849"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "三用出郊韵三首  其二",
        "preface": "",
        "paragraphs": [
            "高桥第一战功收，从此江沱岁月悠。",
            "顾我壮怀成槁木，令人老泪落荒洲。",
            "西风何处鸡豚社，东里此时鱼蟹秋。",
            "一笑回头便今古，赏心乐事可重不。"
        ],
        "notes": "",
        "id": "b9a8d79325bb5f9622ed21ebd24dbf7e"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "三用出郊韵三首  其三",
        "preface": "",
        "paragraphs": [
            "金屋无人唤阿连，碧桐依旧绿阶前。",
            "境瞒眼处非关物，事换头时即是天。",
            "秋水岸边凝鹊鹭，晚风枝上沸蜩蝉。",
            "静中阅动浑如此，描画何须倩巨然。"
        ],
        "notes": "",
        "id": "779cd586e5f6367672979d182953f3df"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "四用出郊韵三首  其一",
        "preface": "",
        "paragraphs": [
            "惭愧曾尸一品官，如今已作倒盆看。",
            "但干驰逐心都歇，只有登临兴未残。",
            "欲扫云烟忧笔秃，拟浇尘土怕壶干。",
            "傍人莫把衰翁笑，追趁跻攀尚不难。"
        ],
        "notes": "",
        "id": "36e0b237674a2a3ce0fe50bb8b47b479"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "四用出郊韵三首  其二",
        "preface": "",
        "paragraphs": [
            "四望青山宿雾收，白鸥浩荡意悠悠。",
            "红旗不用穿三市，画舸何妨访十洲。",
            "台榭装成多样景，水云占却几分秋。",
            "洛阳耆旧名园记，般入明州志可不。"
        ],
        "notes": "",
        "id": "2a8b6fe6677c15122d15801678b7a707"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "四用出郊韵三首  其三",
        "preface": "",
        "paragraphs": [
            "一望平湖万顷连，恍如身在鹫峰前。",
            "筑涂成宅能移地，叠石为山欲夺天。",
            "绿萼枝方停晓凤，白杨树已咽寒蝉。",
            "达人大观缘如此，万事都来付且然。"
        ],
        "notes": "",
        "id": "df85f105e43ca4c67aaf55ff78b5a181"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "五用出郊韵三首  其一",
        "preface": "",
        "paragraphs": [
            "寄语头衔水利官，隄防莫作等闲看。",
            "田畴虽幸收成早，沟浍犹疑灌溉残。",
            "劝课农桑心独苦，丁宁父老吻应干。",
            "米从布袋痴儿事，我辈须知稼穑难。"
        ],
        "notes": "",
        "id": "ddea60151c21531d4dd743c9b54d3bd3"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "五用出郊韵三首  其二",
        "preface": "",
        "paragraphs": [
            "看他南亩十分收，归去来兮事尚悠。",
            "梦里便寻青栎社，生来几过白苹洲。",
            "向前七袠无多岁，更后三朝即半秋。",
            "如电如阴如幻境，还知生熟路头不。"
        ],
        "notes": "",
        "id": "b21f223b403c164340849b1c1875c4f1"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "五用出郊韵三首  其三",
        "preface": "",
        "paragraphs": [
            "冥鸿本拟与鸡连，一笑西风沆瀣前。",
            "放步退来元有地，从头算去莫非天。",
            "可怜高举抟风翮，争似低飞饮露蝉。",
            "若使危机能彻底，盈虚消息岂其然。"
        ],
        "notes": "",
        "id": "907b585840debbcea4b08ff98a701720"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "劭农翠山赋唐律二首  其一",
        "preface": "",
        "paragraphs": [
            "小队旌旗上翠岩，松风十里锁禅关。",
            "水深水浅高低涧，春淡春浓远近山。",
            "乡思猛随苍鸟去，客心暂与白云闲。",
            "天公已是多情杀，特把淋头雨放悭。"
        ],
        "notes": "",
        "id": "8cdb2475075ec515359fb8246a8f5028"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "劭农翠山赋唐律二首  其二",
        "preface": "",
        "paragraphs": [
            "老守忧民若己伤，三回奉诏劝耕桑。",
            "周家绵远农开国，汉室兴隆谷腐仓。",
            "麦缘少地锄山种，水怕多流累石防。",
            "田里熙熙知乐土，更祈四表共平康。"
        ],
        "notes": "",
        "id": "0c7aa2cfdbf176122a0913807eac6949"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "梅花小吟",
        "preface": "",
        "paragraphs": [
            "难唤林逋伴客游，占春亭畔独夷犹。",
            "一花两蘂意方远，三岛十洲香已浮。",
            "清晓园林霜似练，黄昏栏槛月如钩。",
            "若还说著和羹事，只恐渠侬笑不休。"
        ],
        "notes": "",
        "id": "5361973d07eaf6c660c5e7ed5b279a12"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "占春亭即事三首  其一",
        "preface": "",
        "paragraphs": [
            "桃花几片隔墙飞，独自危楼徙倚时。",
            "目送断鸿云外没，东风吹泪落天涯。"
        ],
        "notes": "",
        "id": "d2d71f771aa52c09e6f325cce2c44577"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "占春亭即事三首  其二",
        "preface": "",
        "paragraphs": [
            "见他门户插垂杨，懊恨江南客子肠。",
            "春梦谁云无准托，连宵合眼是家乡。"
        ],
        "notes": "",
        "id": "5b96026825b4ca350b16fdab7b550511"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "占春亭即事三首  其三",
        "preface": "",
        "paragraphs": [
            "薄雾轻烟柳际浮，阶前细草绿初抽。",
            "年年春事年年恨，一担担来是白头。"
        ],
        "notes": "",
        "id": "c9722d42e6fd91f4a550f66bd9b1fe61"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "乡举鹿鸣劝驾",
        "preface": "",
        "paragraphs": [
            "上苑春光已探来，诸公逸驾莫迟回。",
            "点头定有文惊坐，烧尾何妨酒吸杯。",
            "自是功名难躲避，须知气节要壅培。",
            "老夫亲手传衣钵，来岁图经用再开。"
        ],
        "notes": "",
        "id": "4f741c28614e08d823bead8b0d615328"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "诸路发解劝驾",
        "preface": "",
        "paragraphs": [
            "东郡衣冠盛，南宫牓帖新。",
            "诸科唐取士，数路汉得人。",
            "鸣鹿殷勤意，攀龙变化身。",
            "若为明主献，忠谠要披陈。"
        ],
        "notes": "",
        "id": "8e440bab8befea9fdd09df6be87bfc63"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "和景回胡计院数字韵就送其行",
        "preface": "",
        "paragraphs": [
            "与君托乡闾，东野连西墅。",
            "谁知俯仰闲，各各岁年暮。",
            "当时同队鱼，十已九捐故。",
            "君抱珪璧姿，方获展寸步。",
            "梁栋须群材，榱桷共支拄。",
            "生从匠石园，一一居王所。",
            "何必效鸥凫，江湖任来去。",
            "但须饱读易，细玩奇耦数。",
            "问之何将迎，终然抱璞素。",
            "砥柱三门津，波澜自流注。"
        ],
        "notes": "",
        "id": "4f716232891aa22f4be174fe9d9a2612"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "窥园",
        "preface": "",
        "paragraphs": [
            "后园梅树老槎牙，初放枝头一两花。",
            "便是春光先漏泄，其如暮景已横斜。",
            "西湖处士吟情在，东里先生心事赊。",
            "清足亭前无限好，五更魂梦定还家。"
        ],
        "notes": "",
        "id": "2c2a48566c3b542898d16a82954a8575"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "小至三诗呈景回制干并简同官  其一",
        "preface": "",
        "paragraphs": [
            "六十三余七十翁，颇从静里得些工。",
            "阴阳理向尘尘见，天地心于物物同。",
            "荔挺生来元不死，葭灰塞处自能通。",
            "古今宇宙浑如此，康节何烦企下风。"
        ],
        "notes": "",
        "id": "6929cf46fd4c2551615c5695df89c744"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "小至三诗呈景回制干并简同官  其二",
        "preface": "",
        "paragraphs": [
            "莫嫌一点稚阳微，化育工夫自此推。",
            "履袜已无亲可献，黍羔犹与俗相宜。",
            "数千里外萦心事，四五更头欹枕时。",
            "恳恳对天香一炷，定知人愿必天随。"
        ],
        "notes": "",
        "id": "828e3b7aba91d296b54198a5556d634b"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "小至三诗呈景回制干并简同官  其三",
        "preface": "",
        "paragraphs": [
            "劝君莫望楚云飞，一片云飞两泪垂。",
            "去岁尚传鸿雁信，今年空念鹡鸰诗。",
            "大刀折处心尤苦，半臂添来体更羸。",
            "鼓笛谩将厅事聒，谁知里面有人悲。"
        ],
        "notes": "",
        "id": "bb510e832edbb43bae4cf75e4e2e1bae"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "喜雪用禁物体二首  其一",
        "preface": "",
        "paragraphs": [
            "傍海风痴翦水难，偷他瑞叶散云端。",
            "可须滕巽同宣力，坐使颛冥不旷官。",
            "衣被麦苗搀腊到，装褫花树借春看。",
            "明年定赛今年熟，野老心腴更体胖。"
        ],
        "notes": "",
        "id": "edb73af7ac637f68fab7e3a6e19324ef"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "喜雪用禁物体二首  其二",
        "preface": "",
        "paragraphs": [
            "一帐谁将罩太虚，但怜雁字不堪书。",
            "江山尽在光华里，宇宙真成浑沌初。",
            "险地岂容呈坎𡒄，荒林无复露空疎。",
            "休将入蔡功名诧，思播新闻却众狙。"
        ],
        "notes": "",
        "id": "4e609bed4e1bdec1d7c24312fe68f445"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "再用前韵二首  其一",
        "preface": "",
        "paragraphs": [
            "翦水工夫入细难，筛尘屑末粲豪端。",
            "司寒便合修年谱，凌室何妨践世官。",
            "惠可立时师受记，焦先卧处众争看。",
            "只缘一窍丹成熟，四体那拘瘠与胖。"
        ],
        "notes": "",
        "id": "f3446bc51e13b0932bbfe658dd6437e0"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "再用前韵二首  其二",
        "preface": "",
        "paragraphs": [
            "中夜怀归梦趁虚，柰无黄耳寄家书。",
            "高人不问闭门后，征士应思遣戍初。",
            "压栋排簷能拉朽，穿帘入隙解乘疎。",
            "遥知山谷皆封路，食绝肠饥有怒狙。"
        ],
        "notes": "",
        "id": "36c0e7db0f1e3dd40763b31946604102"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "三用喜雪韵呈同官诸丈不敢辍禁物之令也二首  其一",
        "preface": "",
        "paragraphs": [
            "不用忧他道路难，浑沦宇宙杳无端。",
            "齐腰若未能逃佛，灭迹何妨且弃官。",
            "节士挺身松柏比，田翁满眼稻粱看。",
            "明年饱吃宣州饭，管取便便此腹胖。"
        ],
        "notes": "",
        "id": "7f556ea58367613bd901270e95af0740"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "三用喜雪韵呈同官诸丈不敢辍禁物之令也二首  其二",
        "preface": "",
        "paragraphs": [
            "光浮暗室不因虚，冻笔难呵且罢书。",
            "可是羞明宜夜后，何妨等伴到春初。",
            "累茵合念闾阎苦，返棹非于故旧疎。",
            "堪笑老禅功用狭，但能分食饲猨狙。"
        ],
        "notes": "",
        "id": "b0a6919451eed01d15e4880c94aa8202"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "四五用喜雪韵四首  其一",
        "preface": "",
        "paragraphs": [
            "不数玄真与木难，也休翦彩缀林端。",
            "五车自有神朝阙，万宝非因贾送官。",
            "老大已残洄曲梦，推敲且作灞陵看。",
            "忍寒袖手青灯畔，解字闲书胖与胖。"
        ],
        "notes": "",
        "id": "d0bab2810169f747cb655fe12b881a01"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "四五用喜雪韵四首  其二",
        "preface": "",
        "paragraphs": [
            "富贵家家遣五虚，不须乞米效颜书。",
            "垢除与物重更始，朴散于今暂复初。",
            "狡兔迷藏罝谩设，游鱼潜伏网应疎。",
            "此恩个个当沾被，莫逐林闲窃芋狙。"
        ],
        "notes": "",
        "id": "344ce0ea55dc28ac613b7ed32393e0f0"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "四五用喜雪韵四首  其三",
        "preface": "",
        "paragraphs": [
            "战退妖狐是不难，飞毛散羽息争端。",
            "瓮眠但愿为逋客，靴没何须慕大官。",
            "化化形形随物付，平平坦坦与人看。",
            "闭门独有袁夫子，穷饿难磨气象胖。"
        ],
        "notes": "",
        "id": "11405870b40216aa81a50bfee35ea1de"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "四五用喜雪韵四首  其四",
        "preface": "",
        "paragraphs": [
            "覆盖无分实与虚，太平有象史官书。",
            "园林底用夸末至，山水惟应访遂初。",
            "润到青蔬尤脆美，老添苍桧更扶疎。",
            "是中广莫天同大，□□何妨有傲狙。"
        ],
        "notes": "",
        "id": "168c9fea42ff1b0aed360647eabb151e"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "六用喜雪韵二首  其一",
        "preface": "",
        "paragraphs": [
            "白战从来号令难，不知此令孰抽端。",
            "开仓自有齐相国，排户何烦汉县官。",
            "坐觉阎浮尘世隔，便同佛度化成看。",
            "遥思苏武囚深窖，气力虽微志自胖。"
        ],
        "notes": "",
        "id": "3345b0ad2d77400e0c1f6eca251d9a23"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "六用喜雪韵二首  其二",
        "preface": "",
        "paragraphs": [
            "梵宫楼阁正横虚，俯瞰平畴一幅书。",
            "宿鸟投林迷所自，野貛寻穴失其初。",
            "茅柴熟处功非细，榾柮烧来计未疎。",
            "回首少年观校猎，忽飞一骑射山狙。"
        ],
        "notes": "",
        "id": "78a433aff5ecb8760d966493af7a34b8"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "七八用喜雪韵四首  其一",
        "preface": "",
        "paragraphs": [
            "不持寸铁事应难，何止空空竭两端。",
            "远麓遮藏山被檄，轻冰裁翦水能官。",
            "将梁兔苑瀛洲比，把蔡鹜池台阁看。",
            "独羡当年灰袋客，雪埋气宇更充胖。"
        ],
        "notes": "",
        "id": "9e55bbad9cefc338e9abeb9321720498"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "七八用喜雪韵四首  其二",
        "preface": "",
        "paragraphs": [
            "鏖战邪川正瞰虚，庚牌裹雪发军书。",
            "光摇阙角更传后，色眩觚棱月上初。",
            "大抵衣袽须早戒，莫教户牖有时疎。",
            "喜闻庸蜀群尨吠，辟易何分玃与狙。"
        ],
        "notes": "",
        "id": "5374291977cd3b451a01c5d9055cb74f"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "七八用喜雪韵四首  其三",
        "preface": "",
        "paragraphs": [
            "也知天女散花难，束帛戋戋几疋端。",
            "富贵何妨还白屋，繁华亦欲傲苍官。",
            "梁山操里声愁听，湘水图中景喜看。",
            "争似寒炉煨芋者，身心何处不休胖。"
        ],
        "notes": "",
        "id": "d2320d25418c6fc73a27e8f67e633d5c"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "七八用喜雪韵四首  其四",
        "preface": "",
        "paragraphs": [
            "有年呈瑞厌孤虚，不用东封更献书。",
            "雁背严凝能备预，鹊搜储蓄善谋初。",
            "并衣左伯情何厚，穿履东方计莫疎。",
            "闻说山林皆冻合，徧狙无处觅雄狙。"
        ],
        "notes": "",
        "id": "99ebe8b7e7f17d3575eb9df20330820f"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "九十用喜雪韵四首  其一",
        "preface": "",
        "paragraphs": [
            "不用韩非骋说难，异同坚白谩多端。",
            "恍迷千界现梵国，骈集万妃驱女官。",
            "要得彘生将罟没，恐他鼍怪作城看。",
            "道人宴坐蒲团上，外景常如内景胖。"
        ],
        "notes": "",
        "id": "0d2467f060cc0ab1fd95d7035078d88f"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "九十用喜雪韵四首  其二",
        "preface": "",
        "paragraphs": [
            "腊中三白瑞非虚，不虑无冰鲁史书。",
            "苔长新蔬蒙赐后，根舒宿麦受恩初。",
            "凭陵败絮寒能重，扑蔌斜窗晓渐疎。",
            "林杪穷猿应禁口，猢孙乞食向公狙。"
        ],
        "notes": "",
        "id": "7833c022c9a03d01c86b928f94c76f70"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "九十用喜雪韵四首  其三",
        "preface": "",
        "paragraphs": [
            "今岁鏖寒亦大难，裁裘制褐费无端。",
            "旋添酒兴嫌工正，旁索诗材喜稗官。",
            "见𬀪未消亭午待，加霜更洁翌朝看。",
            "遥怜扫巷欢娱辈，大体何知小体胖。"
        ],
        "notes": "",
        "id": "f434020a8e47af2f9df420c2e1f31b4d"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "九十用喜雪韵四首  其四",
        "preface": "",
        "paragraphs": [
            "陈年古屋瓦浮虚，穿漏时将被覆书。",
            "集谢曾陪上相后，映孙难忘秀才初。",
            "砖花似镂多奇异，簷柱如排少阔疎。",
            "吏卒报衙天未晓，老身牵强类冠狙。"
        ],
        "notes": "",
        "id": "2dca05e02062d5babbc34dba1f6c04de"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "十一二用喜雪韵四首  其一",
        "preface": "",
        "paragraphs": [
            "水泼衾裘夜卧难，也休暖足唤端端。",
            "平生自是冰为氏，此际何妨火纪官。",
            "无色图从天地展，有声画与古今看。",
            "忽思十万边兵冷，肤体相关岂独胖。"
        ],
        "notes": "",
        "id": "31720df8b86a93670dba55519fb5c3fe"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "十一二用喜雪韵四首  其二",
        "preface": "",
        "paragraphs": [
            "片片穿帷解捣虚，夜明细字亦堪书。",
            "五车现瑞从今后，一尺呈祥复古初。",
            "暖室温轩人起晏，远坊穷巷客来疎。",
            "茅山见说黄精熟，山友迷踪餍黠狙。"
        ],
        "notes": "",
        "id": "ee736bb5bb4bc8022b406f59e3c2ce67"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "十一二用喜雪韵四首  其三",
        "preface": "",
        "paragraphs": [
            "长安贫者再炊难，臛肉苍头饫舌端。",
            "食雪自应还猛将，饮冰只合付清官。",
            "尚兴塞外鸣弦想，賸欲江头把钓看。",
            "只恐逢他吹铁笛，骨寒股战失吾胖。"
        ],
        "notes": "",
        "id": "49fc6c348907f47318a4a96e4683009b"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "十一二用喜雪韵四首  其四",
        "preface": "",
        "paragraphs": [
            "只堪闭户著潜虚，欲作遨头畏简书。",
            "乍密乍稀云冻后，半融半落雨收初。",
            "封条正恐观梅错，渍谷犹疑学稼疎。",
            "却喜明朝春税驾，气苏𥜿𥜿与狙狙。"
        ],
        "notes": "",
        "id": "5703c1d0d669cf812c861bccd0870033"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "十三四用喜雪韵四首  其一",
        "preface": "",
        "paragraphs": [
            "安西都护肯辞难，不怕亡胡起怨端。",
            "节义士知堪作使，神仙人岂恋为官。",
            "寒肩此际如楼耸，眩眼当年似席看。",
            "百丈山中谁筑室，是中非隘亦非胖。"
        ],
        "notes": "",
        "id": "0f4ec7fcfae5557ac5f30cc8f341e030"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "十三四用喜雪韵四首  其二",
        "preface": "",
        "paragraphs": [
            "瑞气应缠牛女虚，坐令三白历家书。",
            "竹寒不用歌周末，粟腐行将纪汉初。",
            "蟠际混同能广大，方圆成就更通疎。",
            "狐猿夜半疑天晓，叫起攀林挂树狙。"
        ],
        "notes": "",
        "id": "f5cbf5a409877dedc3e9b9efcac2b23d"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "十三四用喜雪韵四首  其三",
        "preface": "",
        "paragraphs": [
            "普博谁云仁道难，翦裁妙巧智之端。",
            "都将凡物换英物，尽欲热官成冷官。",
            "色即是空随手灭，恩生于害转头看。",
            "大千界里毫光彻，稽首惟应礼屈胖。"
        ],
        "notes": "",
        "id": "be2a66505faa2de98b875f932f66e49a"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "十三四用喜雪韵四首  其四",
        "preface": "",
        "paragraphs": [
            "雪边好景说涵虚，欲往从之掣簿书。",
            "王道平平须有象，皇风浩浩恐无初。",
            "举遮正恐渠难耐，罢扫缘忧彼作疎。",
            "翠浪黄云来岁事，已应痴望到毚狙。"
        ],
        "notes": "",
        "id": "1b1c3151642916b58714f6c5be967700"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "和史司直韵五首  其一",
        "preface": "",
        "paragraphs": [
            "南方一佛放圆光，散作阎浮薝卜香。",
            "便把此花为赞祝，更将何物献休祥。",
            "建中圣主平平荡，锡福明王简简穰。",
            "共喜太平今有象，新年好上万年觞。"
        ],
        "notes": "",
        "id": "71db9a68c3554bc6396201ea180573cd"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "和史司直韵五首  其二",
        "preface": "",
        "paragraphs": [
            "疑怪虚窗彻夜明，晓看积雪与阶平。",
            "虽知乐岁无捐瘠，尚恐祁寒有怨情。",
            "天地浑沦方返朴，国家霈泽正哀惸。",
            "区区甚愿祈三白，只怕人闲忌满盈。"
        ],
        "notes": "",
        "id": "d87053fa0776b9a11dcdc63069e8b8c1"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "和史司直韵五首  其三",
        "preface": "",
        "paragraphs": [
            "滕翁只道老非才，不料穷冬雪壮哉。",
            "拟拨寒蔬寻早韭，试寻玉树索寒梅。",
            "孤汀错认鹚为鹭，四野偏宜牟与来。",
            "闻说广鞮西北走，将军已自播州回。"
        ],
        "notes": "",
        "id": "883758e5fcb3cd985bfd7d74ba59c0c2"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "和史司直韵五首  其四",
        "preface": "",
        "paragraphs": [
            "空中万鹤舞盘旋，飞向西天祇树园。",
            "一幅缯绡包宇宙，连城珪璧委郊原。",
            "冰笳莫弄两三曲，铁甲犹联百万屯。",
            "痛痒不知惟党二，至今浪有姓名存。"
        ],
        "notes": "",
        "id": "61fe24aec1d3af4fe41fe6ac937461a6"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "和史司直韵五首  其五",
        "preface": "",
        "paragraphs": [
            "世闲传假不传真，丞相可曾城换银。",
            "巷扫他家难敌富，氅披之子未为贫。",
            "也知东郡行春守，便作南溪钓雪人。",
            "指碔为瑶惭兴寄，恨无一缕引千钧。"
        ],
        "notes": "",
        "id": "93ea06c3f83a98bcc99bba2756a7bf69"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "和袁尚书韵",
        "preface": "",
        "paragraphs": [
            "珠琲无烦费斗量，家家泼撒不珍藏。",
            "浑疑入腊梅花放，已卜来年稻颗香。",
            "万感固知由气类，一根元只自心秧。",
            "天怜老子忧民切，将变荒州作富穰。"
        ],
        "notes": "",
        "id": "b8d4de452003d1c0e0b7c963a5005fe1"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "同前",
        "preface": "",
        "paragraphs": [
            "寂喧相去几由旬，禽戏何妨小屈伸。",
            "退步自应行步稳，识心安用捧心颦。",
            "又看桃板迎新岁，定是蒲轮访旧人。",
            "粒粒金丹分二百，祝公丈六现金身。"
        ],
        "notes": "",
        "id": "6ec8d19810ed244cedc4aa171985cc42"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "和赵知录韵三首  其一",
        "preface": "",
        "paragraphs": [
            "黑风吹海屑银涛，莫辨秦瑰与楚瑶。",
            "煮水煎茶还我辈，灶烟文武火须调。"
        ],
        "notes": "",
        "id": "62f38242613230016a678fb13571007f"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "和赵知录韵三首  其二",
        "preface": "",
        "paragraphs": [
            "甫能乞得六花飞，又要忧它褐与衣。",
            "争似烟江渔钓侣，卖鱼沽酒唱歌归。"
        ],
        "notes": "",
        "id": "d6adf65551e0fb0bbba38163fa849570"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "和赵知录韵三首  其三",
        "preface": "",
        "paragraphs": [
            "造物从来害是恩，由他珪璧委千门。",
            "梅梢已露春消息，小向涵虚驻客轩。"
        ],
        "notes": "",
        "id": "482288002d7a57b7ae07d629329e5fd7"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "再和赵知录韵三首  其一",
        "preface": "",
        "paragraphs": [
            "妖蜃吹城帀海涛，也疑瀛岛产琨瑶。",
            "老滕解把真成妄，郢曲如今始再调。"
        ],
        "notes": "",
        "id": "255a41f1ee1a59fedc584c551e0e7080"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "再和赵知录韵三首  其二",
        "preface": "",
        "paragraphs": [
            "只道梅花已乱飞，何须点缀谢庄衣。",
            "独欣冻死安西虏，载取狐巴马上归。"
        ],
        "notes": "",
        "id": "1b7a91b9d033fa75b47c3ca1055df80f"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "再和赵知录韵三首  其三",
        "preface": "",
        "paragraphs": [
            "何烦洛令市私恩，有客甘贫自闭门。",
            "恰似明州前录事，清高直可傲羲轩。"
        ],
        "notes": "",
        "id": "86fd7ce6f7525ab3e8e62eb82597c528"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "饯赵物斛三首  其一",
        "preface": "",
        "paragraphs": [
            "九折羊肠路险巇，险巇过了始平夷。",
            "风霜雨露无非教，菌槿椒兰各有时。",
            "退步元来天地阔，扪心自是鬼神知。",
            "莫嫌载月舟如洗，赢得清名满海涯。"
        ],
        "notes": "",
        "id": "533df8ea4c5867fbda6d98444e048544"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "饯赵物斛三首  其二",
        "preface": "",
        "paragraphs": [
            "同寅两载意何倾，不是人间儿女情。",
            "嫉恶吾方欠隠忍，鉏奸君亦太分明。",
            "是非烈日秋霜劲，利害浮埃抹电轻。",
            "临别一言何所赠，做人须做十分成。"
        ],
        "notes": "",
        "id": "0673c5b3daca7a90e9da3693d42b7edc"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "饯赵物斛三首  其三",
        "preface": "",
        "paragraphs": [
            "精义无穷在邺签，更须于易倍深拈。",
            "阳奇阴偶机难测，往屈来伸理可占。",
            "有谓宣尼夫乃佞，或云仲子乌能廉。",
            "圣贤言行多参考，美疢犹应用石砭。"
        ],
        "notes": "",
        "id": "921defefee90ddef38a9818c2748f787"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "喜雨和赵右司",
        "preface": "",
        "paragraphs": [
            "车水耕田正闵农，夜来好雨一犁通。",
            "相近可是须群望，陟降元来即上穹。",
            "击壤何曾知帝力，观风谁与达天聪。",
            "见他东作思南墅，愁杀江南桑苎翁。"
        ],
        "notes": "",
        "id": "dce527e4d0c42eac0aa29900947c0641"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "喜雨和史司直二首  其一",
        "preface": "",
        "paragraphs": [
            "六丁海面揭封回，天上屯云撮得来。",
            "连月不曾听澍雨，今年方始见轰雷。",
            "定知水畎移秧插，底用泥涂把谷栽。",
            "闻说君王勤露祷，固应妖魃不能灾。"
        ],
        "notes": "",
        "id": "7b6f34cfa5728cd85529b955ca7ab3a4"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "喜雨和史司直二首  其二",
        "preface": "",
        "paragraphs": [
            "簷溜终宵稍慰心，更须三日始为霖。",
            "云雷尚觉经纶狭，暑雨犹疑咨怨深。",
            "不假溟鲲能激水，何须垤鹳解知阴。",
            "回头谷口耕樵侣，辜负盟言愧断金。"
        ],
        "notes": "",
        "id": "6c2b3e04fa5dc6dbd71f8c3878999d8e"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "秋思一首寄方君遇",
        "preface": "",
        "paragraphs": [
            "西风黄叶堕阶前，秋思撩人已可怜。",
            "身渐衰来非一日，心都懒处是今年。",
            "爱憎毁誉何关我，消息盈虚要识天。",
            "六十四翁凡百足，只祈君相放归田。"
        ],
        "notes": "",
        "id": "46e10dfa2b08bd71bc71eebe0ad0d01d"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "寄丁丞相",
        "preface": "",
        "paragraphs": [
            "今年快活好重阳，君相都俞尽主张。",
            "飞语不容轻点污，细书那更极揄扬。",
            "无风无雨稻粱熟，有酒有螯枨橘香。",
            "只待防冬平静了，来春衣锦又还乡。"
        ],
        "notes": "",
        "id": "54518f2da3f130f469fabc2779b0b988"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "喜雨预卜淮寇之遁口占小诗呈同官",
        "preface": "",
        "paragraphs": [
            "丑虏逋诛尚不庭，敢驱羊犬瞰边城。",
            "滂沱无此十月雨，攘却过如百万兵。",
            "狗帐纵毡淋易透，马蹄虽涩滑难行。",
            "只愿皇天相佑助，皇天佑助岂人情。"
        ],
        "notes": "",
        "id": "3fdfe94e77433abc06b3c01f0c1e7ecf"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "景回兄和篇甚佳信笔再用韵",
        "preface": "",
        "paragraphs": [
            "犂扫终当尽穴庭，将军夫岂但婴城。",
            "何妨水潦威曹贼，应以风声慑晋兵。",
            "中立运筹飞凯奏，昌黎吮笔草歌行。",
            "开年东作吾何在，野老相携话故情。"
        ],
        "notes": "",
        "id": "1e74be7012e15150d1d20ba0f5b3edce"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "昨日连昼夜之雨尤可喜再用前韵",
        "preface": "",
        "paragraphs": [
            "佛貍索死离龙庭，堪笑披猖欲背城。",
            "釜为水悬忧后爨，弓因雨弱失长兵。",
            "突三千人如电扫，诛两万户若风行。",
            "又报广南腾露布，太平从此慰皇情。"
        ],
        "notes": "",
        "id": "541b890e10599364a7b468eb25f5a110"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "和丁丞相",
        "preface": "",
        "paragraphs": [
            "夷狄为阴中国阳，岂容羊犬更鸱张。",
            "捷书一纸来从广，凯奏连旗至自扬。",
            "尽瘁元臣食放箸，偷安老守寝凝香。",
            "但怜此土非吾土，岁晚天寒忆故乡。"
        ],
        "notes": "",
        "id": "9b61397ee9bd2e09e028dd1697d732b2"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "和惠检阅送胡计院韵",
        "preface": "",
        "paragraphs": [
            "小借园林一饷闲，相携送客上天关。",
            "頺龄晚岁凄凉里，今日明朝聚散闲。",
            "极目烟云方渺渺，满蹊桃李正斑斑。",
            "老来尚被冠裳缚，坐对渔舟亦厚颜。"
        ],
        "notes": "",
        "id": "c0074e7208b2f289919549b34409fdfb"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "行小圃偶成唐律呈直翁自昭叔夏",
        "preface": "",
        "paragraphs": [
            "今年花信已成空，白白红红苦雨中。",
            "老境摧颓春更好，愁城高耸酒难攻。",
            "一生当号知非子，万事都归亡是公。",
            "巴得新晴天亦笑，东风吹梦过江东。"
        ],
        "notes": "",
        "id": "b9da90d6fdc71196a802043c997361df"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "和刘右司见寄六绝一律  其一",
        "preface": "",
        "paragraphs": [
            "老子谁知密度关，却支筇杖访荒园。",
            "故应我辈钟情别，佳话真堪诏子孙。"
        ],
        "notes": "",
        "id": "ca554e8f89a6d28702fdfb2b27427d56"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "和刘右司见寄六绝一律  其二",
        "preface": "",
        "paragraphs": [
            "撩我归心更欲归，绿英已是换红菲。",
            "分明不似高空鸟，无弋无矰到处飞。"
        ],
        "notes": "",
        "id": "8580420f047a5a07bfba5ebf85ab9844"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "和刘右司见寄六绝一律  其三",
        "preface": "",
        "paragraphs": [
            "鹊绊晴丝柳絮干，金沙玉李鬭开颜。",
            "此时此景此中意，付与仙翁一饷闲。"
        ],
        "notes": "",
        "id": "4aa1642a3f7c8275051a606491bce082"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "和刘右司见寄六绝一律  其四",
        "preface": "",
        "paragraphs": [
            "酴醾万玉吐幽香，芍药千红护绿裳。",
            "好景只供人借看，寻思百计是归强。"
        ],
        "notes": "",
        "id": "6419e81d7ecf46d3329f02856217de0e"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "和刘右司见寄六绝一律  其五",
        "preface": "",
        "paragraphs": [
            "小儿亦解挽公留，知有人闲第一流。",
            "老我相思无尽藏，临风一日几搔头。"
        ],
        "notes": "",
        "id": "4620e20b912474fad757e19de7218a42"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "和刘右司见寄六绝一律  其六",
        "preface": "",
        "paragraphs": [
            "愁来只是向无何，浮圣沈贤共一波。",
            "若见江南烟钓侣，寄言好与晒渔蓑。"
        ],
        "notes": "",
        "id": "1305e31f794d1c46ced3e0d5188da38a"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "和刘右司见寄六绝一律  其七",
        "preface": "",
        "paragraphs": [
            "我家碧云畔，中有最高亭。",
            "阅世已头白，看山犹眼青。",
            "谁能环北辙，那更徙南溟。",
            "归计天须许，烦占处士星。"
        ],
        "notes": "",
        "id": "cdd28a4e6d6c599e5ef309eb932c9b6c"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "送十二知军领郡澄江二首  其一",
        "preface": "",
        "paragraphs": [
            "门户喜方兴，送儿五马行。",
            "君恩天样大，家法水能清。",
            "但务平平政，何须赫赫名。",
            "也休扳汝父，皂白太分明。"
        ],
        "notes": "",
        "id": "80b716855f5bfd0281db72184726d77b"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "送十二知军领郡澄江二首  其二",
        "preface": "",
        "paragraphs": [
            "老父如汝年，监州尚折旋。",
            "后生何闻望，小郡亦藩宣。",
            "申浦秋潮落，君山暮霭连。",
            "菊时吾去此，访汝击群鲜。"
        ],
        "notes": "",
        "id": "b9814d8d1f234412a5c56c5bab7d4c09"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "古风一首送常明仲还里社",
        "preface": "",
        "paragraphs": [
            "韪轩吾石友，相从三十年。",
            "舌本多文献，胸笥皆简编。",
            "脊梁硬于铁，虽贫不言钱。",
            "古井波愈静，老干骨尤坚。",
            "眨眼七十翁，酡颜映银髯。",
            "辞我归旧隠，从此将终焉。",
            "我怀虽恻楚，君意难弃捐。",
            "顾我亦岁徂，华发蒙其颠。",
            "君王念帷盖，高车会当悬。",
            "尔汝一蘧庐，日月双弹圆。",
            "合离与聚散，暮景必复然。",
            "以兹强排遣，送君鄞水边。",
            "空江涨夏潦，远山生夕烟。",
            "野鸟投林飞，渔舟冲浦还。",
            "万物各有适，人生且随缘。",
            "江东企西浙，道里无半千。",
            "幸及身强健，尚可相周旋。",
            "所愧韩魏公，不能官老泉。"
        ],
        "notes": "",
        "id": "1acd608944babc3ab14cb24d9592fbd8"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "明仲小姪归江浙饯之西渡有感二首  其一",
        "preface": "",
        "paragraphs": [
            "韪轩从此入山深，阿阮同途反奋岑。",
            "老大分携朋友意，死生契阔弟兄心。",
            "碧云怅望家千里，白发瓢零酒一斟。",
            "岁晚情怀易感触，不堪衰泪忽沾襟。"
        ],
        "notes": "",
        "id": "76f28aba603062dbd08a91166018c1b3"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "明仲小姪归江浙饯之西渡有感二首  其二",
        "preface": "",
        "paragraphs": [
            "宿秧青碧穉秧黄，长叶抽苗势已张。",
            "田就再耘秋有准，水收积潦旱无伤。",
            "老牛引犊挨篱卧，新燕将雏贴水翔。",
            "一壑一邱吾亦有，谁怜留滞尚他乡。"
        ],
        "notes": "",
        "id": "b2c8fd756f61391c884132930c3a1522"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "饯郑宗丞",
        "preface": "",
        "paragraphs": [
            "烟霭晚将合，湖山景致嘉。",
            "谁为千里别，客负一年花。",
            "心事违春事，年华上鬓华。",
            "扁舟何日发，回首水云赊。"
        ],
        "notes": "",
        "id": "7e9718ff9ca25675289daf9ac6af3888"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "天宁长老新斋堂请转语",
        "preface": "",
        "paragraphs": [
            "慧公幻出一斋堂，巨栋危梁压十方。",
            "更有心堂无量阔，阔中别有好思量。"
        ],
        "notes": "",
        "id": "c97eca5b47ec941334541ea64a1f380c"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "因藏主持此稽首诸山如有小小寺院保明出世",
        "preface": "",
        "paragraphs": [
            "牛背牵来一牧儿，要从古道去扬辉。",
            "莫学当年只履客，无人秋采却西归。"
        ],
        "notes": "",
        "id": "bdbe61ff90b5651446f9f964d7bf25ed"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "代为大川重说偈言",
        "preface": "",
        "paragraphs": [
            "无流无派亦无源，粝食充饥衲御寒。",
            "直下承当直下了，有何佛祖有何传。"
        ],
        "notes": "",
        "id": "4017f0615d752e103b198a9708de8084"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "僧若珪求短偈",
        "preface": "",
        "paragraphs": [
            "黄连甜兮甘草苦，这些滋味许谁知。",
            "宰官具足端严相，毕竟元无病可医。"
        ],
        "notes": "",
        "id": "28f4f91b0528f33b0884d0248afc7742"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "山偈寄无声老师",
        "preface": "",
        "paragraphs": [
            "闻师遭遇善知识，布衲时闻罗绮香。",
            "照管为他眼景转，投胎托舍没思量。"
        ],
        "notes": "",
        "id": "655053c868b9eb28e034c1525f8ebea0"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "又山偈就寄善知识",
        "preface": "",
        "paragraphs": [
            "传语当年白侍郎，住行坐卧只寻常。",
            "须弥山子才翻却，便是人天大法王。"
        ],
        "notes": "",
        "id": "c92e6194f3940b2072c5762d3aabf5e9"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "题暗香疏影词后用潘德久赠姜白石韵",
        "preface": "",
        "paragraphs": [
            "人生浮脆若菰蒲，四十年前此丈夫。",
            "拟向西湖酹孤魄，想应风月易招呼。"
        ],
        "notes": "",
        "id": "aaac7cfddc6324fd4e409a9d89126e1b"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "苦雨吟十首呈同官诸丈  其一",
        "preface": "",
        "paragraphs": [
            "旧雨连今雨，南鸠唤北鸠。",
            "声声肠寸断，点点泪交流。",
            "历耳风来处，凝眸天尽头。",
            "衷情如此苦，造物亦怜不。"
        ],
        "notes": "",
        "id": "8d6fd43dd91deb135f124bf2d5798d3e"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "苦雨吟十首呈同官诸丈  其二",
        "preface": "",
        "paragraphs": [
            "自春爰及夏，多雨少曾晴。",
            "积压兼旬潦，弥漫四泽盈。",
            "穉苗忧冒没，矮岸恐颓倾。",
            "急遣洪宾佐，代余省尔氓。"
        ],
        "notes": "",
        "id": "334900603595f90f9815a7ac842dd20e"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "苦雨吟十首呈同官诸丈  其三",
        "preface": "",
        "paragraphs": [
            "洪穴隄凡九，泄水注之江。",
            "荷锸来如织，奔湍去若撞。",
            "雨声虽断续，潦势已宾降。",
            "想见鱼秧泛，沙汀白鸟双。"
        ],
        "notes": "",
        "id": "8b8a4fe47d9da3385a21a3139222e611"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "苦雨吟十首呈同官诸丈  其四",
        "preface": "",
        "paragraphs": [
            "早晚遣长须，行田西北隅。",
            "稻禾都旺否，庐舍莫淹无。",
            "高仰为何碶，低漥是某都。",
            "水痕如退落，分寸要相符。"
        ],
        "notes": "",
        "id": "7caea3db9709a2f8b5d126ba03fce6bf"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "苦雨吟十首呈同官诸丈  其五",
        "preface": "",
        "paragraphs": [
            "正直三神列，慈悲一佛尊。",
            "须知真实念，是谓吉祥门。",
            "巨浸旋归壑，顽云渐散屯。",
            "更凭驱日驭，挥霍照乾坤。"
        ],
        "notes": "",
        "id": "785e386e47329e82eac4b608de7e85cb"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "苦雨吟十首呈同官诸丈  其六",
        "preface": "",
        "paragraphs": [
            "田官决水归，喜若溃重围。",
            "晚种禾头出，新耘稻本肥。",
            "已如云气勃，只恨日光稀。",
            "安得驱夸父，搪开万里辉。"
        ],
        "notes": "",
        "id": "4528d401612b39ecbca6813ee821f648"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "苦雨吟十首呈同官诸丈  其七",
        "preface": "",
        "paragraphs": [
            "海乡多下田，潢潦易缠绵。",
            "云脚晚希露，天心朝望穿。",
            "壤蚯方恶出，穴蚁又忧迁。",
            "翻覆阴晴证，愁肠日几旋。"
        ],
        "notes": "",
        "id": "9d0c2cd379a7abafb8f1e19ec85392af"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "苦雨吟十首呈同官诸丈  其八",
        "preface": "",
        "paragraphs": [
            "连朝雨水淹，燕寝似穷阎。",
            "无处可就燥，何时得附炎。",
            "频占季主卦，屡乞鲍君签。",
            "千里人知否，心香日夜添。"
        ],
        "notes": "",
        "id": "6cf301b652ebe835d4f441268f300dca"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "苦雨吟十首呈同官诸丈  其九",
        "preface": "",
        "paragraphs": [
            "五鼓立中庭，疎星一二明。",
            "转头云复合，移步雨还倾。",
            "感召虽人事，怨咨柰物情。",
            "号空犹未应，隠痛痛无声。"
        ],
        "notes": "",
        "id": "57c058ce0bc3282e6fd2940b2f0790f9"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "苦雨吟十首呈同官诸丈  其一〇",
        "preface": "",
        "paragraphs": [
            "老守最忧农，往来思虑忡。",
            "半时半刻里，一饭一茶中。",
            "饥溺真犹己，恫{疒众}在厥躬。",
            "天高元听下，一念岂难通。"
        ],
        "notes": "",
        "id": "170cbbb760da4a6a69daf7ec5b6ba537"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "久雨喜晴检阅计院纪以舂容之篇敬用韵为谢",
        "preface": "",
        "paragraphs": [
            "乐天何爱咏，尧夫非好吟。",
            "愧乏康济术，粗怀饥溺心。",
            "弥旬雨翻屋，耄倪泣苍䫒。",
            "微臣职刍牧，痒痛入肌深。",
            "行若负刺芒，坐如隠毡针。",
            "再拜告神明，寸心秉坚金。",
            "蠲租还已债，议狱并弛刑。",
            "但求讲实政，何暇竞虚名。",
            "天威咫尺临，昏翳忽开明。",
            "宿苗既丰硕，穉秧靡飘淫。",
            "阿香亦效灵，排阴吐洪音。",
            "推出太阳辉，天外旋收声。",
            "老守宽近忧，浊醪呼客斟。",
            "客有劝翁归，前身岂傅霖。"
        ],
        "notes": "",
        "id": "a8ab291dd134ed8968f050c9af5e18ab"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "赓刘自昭出郊佳什",
        "preface": "",
        "paragraphs": [
            "倦听衙官报两衙，出门山水即吾家。",
            "浅深碧绿湖田稻，浓淡红黄野岸花。",
            "草草人生知有限，悠悠客恨自无涯。",
            "凉飔特为驱袢暑，白鸟青天万里赊。"
        ],
        "notes": "",
        "id": "8c6ee0671ac6a40e4835e6400e93f70b"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "出郊偶赋",
        "preface": "",
        "paragraphs": [
            "聊驱小队出郊圻，天遣凉风却午曦。",
            "雨脚似披千疋练，山容如障数层帷。",
            "并岸低畴苗颔长，近坡高陇稻头垂。",
            "因他景物思吾土，还是黄鸡白酒时。"
        ],
        "notes": "",
        "id": "f2402d35240792701697823d62c6ffaf"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "高桥舟中二首  其一",
        "preface": "",
        "paragraphs": [
            "小队旌旗西郭头，笋舆缓步看农畴。",
            "十分田有九分辟，今岁人无去岁忧。",
            "贴水新秧头欲起，连云宿麦颔都收。",
            "天怜老子勤民瘼，赐与丰年不待求。"
        ],
        "notes": "",
        "id": "4b89c528f298ff41d55939228c2aa61b"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "高桥舟中二首  其二",
        "preface": "",
        "paragraphs": [
            "小麦青青大麦黄，海乡风物亦江乡。",
            "篮铺蚕种提归急，肩夯牛犂出去忙。",
            "春涨半篙波潋滟，晓山一带色微茫。",
            "东风客子思归切，不待啼鹃也断肠。"
        ],
        "notes": "",
        "id": "8b1139cb80d7185e879fb91a1d5ee760"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "水云乡和制机刘自昭韵三首  其一",
        "preface": "",
        "paragraphs": [
            "不禁归梦五更长，出见宽闲若故乡。",
            "天外惨舒云黑白，陇头大小麦青黄。",
            "水虽四泽无芦苇，地不多山少柘桑。",
            "却有一般堪爱赏，虬髯老桧鬰苍苍。"
        ],
        "notes": "",
        "id": "c8c5adbb037d35cf16722527b0cac1b1"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "水云乡和制机刘自昭韵三首  其二",
        "preface": "",
        "paragraphs": [
            "问君身世欲如何，付与渔翁欵乃歌。",
            "未酩酊时须酩酊，得磨驼处且磨驼。",
            "声名草木知谁是，功业旗常在古多。",
            "百尺危楼聊吊往，薰风首夏正清和。"
        ],
        "notes": "",
        "id": "03664b7d2d1f75881f5a338b3a41d03e"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "水云乡和制机刘自昭韵三首  其三",
        "preface": "",
        "paragraphs": [
            "水高只合泛归舟，老大何须说壮猷。",
            "乐事尚堪葵麦候，丰年已兆黍禾秋。",
            "西曹久负平平考，东郡今称上上州。",
            "不待子规相劝督，衰翁何止四宜休。"
        ],
        "notes": "",
        "id": "ba4d899617cd67d4a4ef82121a7a0eee"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "和谢惠计院二首  其一",
        "preface": "",
        "paragraphs": [
            "插种如云四月头，代他田畯阅耕畴。",
            "意行不敢烦君重，诗到偏能写我忧。",
            "占谷喜看连岁熟，丽琛闻说十分收。",
            "各家官事随宜了，尊酒相过莫外求。"
        ],
        "notes": "",
        "id": "aeaa05a7a73de090bd88794665f7dfe1"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "和谢惠计院二首  其二",
        "preface": "",
        "paragraphs": [
            "千林新绿褪萎黄，人在它乡某水乡。",
            "白鸟闲闲疑冷看，苍鹰扰扰正干忙。",
            "阿婆涂抹情何在，老子瞢腾视已茫。",
            "二顷良田元不欠，一声布谷断人肠。"
        ],
        "notes": "",
        "id": "4acefcb9c296ba193e3cc94621fd35d7"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "寄樗寮张寺丞",
        "preface": "",
        "paragraphs": [
            "春来物物搅愁肠，排遣惟应闯醉乡。",
            "无柰督邮风味恶，桃花流水愿分尝。"
        ],
        "notes": "",
        "id": "bad3ea5cf04a0b4d651af3ed7605a122"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "舟檥娥祠敬留二绝  其一",
        "preface": "",
        "paragraphs": [
            "孝娥何意要垂名，重在天伦一命轻。",
            "若订汉家彤史传，淳于公女尚偷生。"
        ],
        "notes": "",
        "id": "1e3c2ecd55af84718d54522a3160d9cf"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "舟檥娥祠敬留二绝  其二",
        "preface": "",
        "paragraphs": [
            "虽然墟墓一拳土，泰华衡常未必侔。",
            "感动行人忠孝泪，沧江不断水东流。"
        ],
        "notes": "",
        "id": "876805d9e6e6d88b9e2e5933e32ed1ec"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "口占酬翁处静",
        "preface": "",
        "paragraphs": [
            "年来户外故人疎，惭愧新词解起予。",
            "贺监本家明与越，扁舟来访问何如。"
        ],
        "notes": "",
        "id": "95e118af33cceac4981412e70c28088a"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "君异郑兄出示旧诗盖绍定初所信笔也俛仰三十年矣戏成口占复归之",
        "preface": "",
        "paragraphs": [
            "弹指江湖三十年，淋漓旧墨尚依然。",
            "人生未必坚如纸，心事凄凉雪满颠。"
        ],
        "notes": "",
        "id": "88e5a1042530046059fc0783ef231492"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "和翁处静赋木香",
        "preface": "",
        "paragraphs": [
            "黄蘂檀心衬绿衣，细成棋架四方齐。",
            "只缘鼻孔撩天去，特遣清香起自低。"
        ],
        "notes": "",
        "id": "a2a5ee8ebd6e316b8685b9e66ed7c3b1"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "喜雨二解  其一",
        "preface": "",
        "paragraphs": [
            "乌{禾散}新春玉粒堆，齐头{禾畕}{禾散}又相催。",
            "高田犹怕来秋旱，上界俄闻发水雷。",
            "几日云车停野外，今宵雨旆入城来。",
            "须臾簷溜如奔峡，枕上吟哦一快哉。"
        ],
        "notes": "",
        "id": "bc0c4ebaaef884c04b8816f144543231"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "喜雨二解  其二",
        "preface": "",
        "paragraphs": [
            "须知造化自心生，风雨云雷特践形。",
            "人在两闲元有事，天于万类岂无情。",
            "焦枯蒙润物苏醒，昏闷得凉身泰平。",
            "昨夜桃笙时便背，定应收卷向金茎。"
        ],
        "notes": "",
        "id": "af0c278791bfc9933efae5575e8b3ec0"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "中秋无月和曾仪吉制干",
        "preface": "",
        "paragraphs": [
            "见说琼楼忒煞寒，云衣特地护霄端。",
            "也应齿发十分老，自是嫦娥一笑难。",
            "此夜不妨留客醉，明年未卜共谁看。",
            "归与丘壑无穷趣，何惜相从乐且盘。"
        ],
        "notes": "",
        "id": "f3ae2f0e361ef12fbd236f19af5c095a"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "赋惠计院允堂",
        "preface": "",
        "paragraphs": [
            "荆溪惠子鬓鬅鬙，义理钻研到粹精。",
            "允以名堂由意实，漫云从仕但心亨。",
            "一窗春草无穷意，四壁秋蛩不断声。",
            "若向此中能领会，始知持敬造存诚。"
        ],
        "notes": "",
        "id": "38e04d6c18d3fdf8d472abba4e952b0f"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "谢惠计院分饷新茶",
        "preface": "",
        "paragraphs": [
            "乾坤正气清且劲，长挟春风作襟韵。",
            "不惟散满诗人脾，还入灵根茁苕颖。",
            "顾山仙人昙滞家，带春搜摘黄金芽。",
            "捣碎云英琢苍璧，旋泻玉瓷浮白花。",
            "半瓯和露沾喉吻，甘润遶肌香贯顶。",
            "孔光贤处不脂韦，长孺直时无苦梗。",
            "平生腐儒汤餠肠，不堪八餠分头纲。",
            "多君乡味裹将送，谓我诗情应得尝。",
            "分无蛾眉捧玉椀，亦乏撑肠五千卷。",
            "活火新泉点啜来，俨若少阳人觌面。",
            "饮散登台嗅老香，却忆家山菊径荒。",
            "明朝便作玉川子，两腋乘风归故乡。"
        ],
        "notes": "",
        "id": "4a5000204609cdd0836f27f04a4fc2d8"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "示慧开禅师颂二首  其一",
        "preface": "",
        "paragraphs": [
            "手中拍板袖中槌，赢得逢场弄一回。",
            "寄语无门开道者，挑包便好出山来。"
        ],
        "notes": "",
        "id": "eb43147d605c3cbfe9ec98b1c8fde71e"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "示慧开禅师颂二首  其二",
        "preface": "",
        "paragraphs": [
            "黑山心历历，金殿口巴巴。",
            "不因渔父引，怎得见波查。"
        ],
        "notes": "",
        "id": "e0fb16581577e17fc6f80999184906aa"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "竹",
        "preface": "",
        "paragraphs": [
            "编茅为屋竹为椽，屋上青山屋下泉。",
            "半掩柴门人不见，老牛将犊伴篱眠。"
        ],
        "notes": "",
        "id": "4b036f2ed8291c892176291bb4d60384"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "真如劝农二首  其一",
        "preface": "",
        "paragraphs": [
            "圣主垂衣坐九重，不才假守劝农功。",
            "周家永命由忠厚，汤后存心在困穷。",
            "安得田租成岁减，且将人事兆年丰。",
            "守宰监州民最近，相期清白绍家风。"
        ],
        "notes": "",
        "id": "0e66fe9828a01ca5ab28937cfe8b5394"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "真如劝农二首  其二",
        "preface": "",
        "paragraphs": [
            "百尺高桥镇古丘，乘闲莫惜小夷犹。",
            "新杨受日春无际，宿麦翻云岁有瘳。",
            "鹰隼图南天外意，江山遶北望中愁。",
            "世事难知人易老，一杯聊复寄沈浮。"
        ],
        "notes": "",
        "id": "7483251469b9acf90e68e48f24d5d36e"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "谢世诗",
        "preface": "",
        "paragraphs": [
            "伶仃七十翁，间关四千里。",
            "纵非烟瘴窟，自无逃生理。",
            "去年三伏中，叶舟溯梅水。",
            "燥风扇烈日，热喘乘毒气。",
            "盘回七十滩，颠顿常惊悸。",
            "肌体若分裂，肝肠如捣碎。",
            "支持达循州，荒凉一墟市。",
            "托迹贡士闱，古屋已颓圮。",
            "地湿暗流泉，风雨上不庇。",
            "蛇鼠相交罗，蝼蝈声怪异。",
            "短垣逼闾阎，簷楹接尺咫。",
            "凡民多死丧，哭声常四起。",
            "妻或哭其夫，父或哭其子。",
            "尔哭我伤怀，伤怀那可止。",
            "悲愁复悲愁，憔悴更憔悴。",
            "阴阳寇乘之，不觉入腠理。",
            "双足先蹒跚，两股更重膇。",
            "拥肿大如椽，何止患跖盭。",
            "淫邪复入腹，喘促妨卧寐。",
            "脾神与食仇，入口即呕哕。",
            "膏肓势日危，和扁何为计。",
            "人生固有终，盖棺亦旋已。",
            "长儿在道涂，不及见吾毙。",
            "老妻对我啼，数仆环雪涕。",
            "緜蕞敛形骸，安能备丧礼。",
            "孤柩倚中堂，几筵聊复尔。",
            "骨肉远不知，邻里各相慰。",
            "相慰亦何言，眼眼自相视。",
            "龙川水泱泱，敖山云委委。",
            "云飞何处归，水流何处止。",
            "悠悠旅中魂，云水两迢递。",
            "朝廷有至仁，归骨或可觊。",
            "魂兮早还家，毋作异乡鬼。"
        ],
        "notes": "",
        "id": "4d6a4b9630e2b492a61ee23c557386de"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "和人赋琴高鱼",
        "preface": "",
        "paragraphs": [
            "仙人药苗化为鱼，身虽纤细味丰腴。",
            "土人涉溪如采荇，以布为网犹恐疏。",
            "不比吴王耽嗜鲙，松江千古留腥滓。",
            "好似春茶枪与旗，俯视银条不足数。",
            "人生所乐在家乡，何必定食河之鲂。",
            "琴高仙游不可蹑，自向昆仑朝玉皇。",
            "玉皇一笑倚天末，乞与五湖任囊括。",
            "扁舟烟雨归去来，卧听鱼槎声濊濊。"
        ],
        "notes": "",
        "id": "23b4641d0e0c453a45d0e433f7fc1a11"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "送林明府",
        "preface": "",
        "paragraphs": [
            "拟续宣城志，难忘令尹贤。",
            "庭空无狱讼，斋静有诗篇。",
            "心似秋云远，政如霜月悬。",
            "活人最多处，饥岁作丰年。"
        ],
        "notes": "",
        "id": "c2f8ef900ed7c7db6922bc2a1a7e9d04"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "泛湖次韵",
        "preface": "",
        "paragraphs": [
            "尘里光阴梦里残，西湖莫厌白时看。",
            "落花飞絮将春去，断雨零云入暮寒。",
            "白发催人愁远道，青山笑我恋微官。",
            "浮生要足何缘足，枝上鹪鹩尽自安。"
        ],
        "notes": "",
        "id": "42d4be9bb90bf92e453acfec348f9ba4"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "太平仙游山神祠",
        "preface": "",
        "paragraphs": [
            "仙游杳不极，山夕景独殊。",
            "丹气发空翠，天灯照连珠。",
            "下有神之宅，何年托蓬壶。",
            "想争隋氏鹿，赫赫雄万夫。",
            "提剑起草莽，搴旗护枌榆。",
            "奇功未尽赏，灵异终弗渝。",
            "祝厘赛田畯，抚节降楚巫。",
            "羽人孰可仍，我亦怀英图。",
            "芬芗乍成雾，杯珓若合符。",
            "歌此谢冥贶，送迎神以娱。"
        ],
        "notes": "",
        "id": "b49ffc60421ae3b82d41bc5aa0ad02c1"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "邳州",
        "preface": "",
        "paragraphs": [
            "荒城十载路重经，暂舣扁舟坐驿亭。",
            "春到梅花何处白，雪晴山色向人青。",
            "惊心家远书难寄，迎面风寒酒易醒。",
            "莫忆牵衣儿女态，晓猿夜鹤笑林扃。"
        ],
        "notes": "",
        "id": "96c10a865418364c76166b36c9cd3864"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "龙溪道中",
        "preface": "",
        "paragraphs": [
            "潮痕初涨没汀沙，隔岸青帘认酒家。",
            "要识江乡春事晚，东风吹尽野棠花。"
        ],
        "notes": "",
        "id": "961b440ff722497898fce5eee19d134c"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "通州道中",
        "preface": "",
        "paragraphs": [
            "万雉参差云雾开，四千里外客重来。",
            "平冈日出车牛喘，古道尘飞驿骑回。",
            "白玉至今传楚璞，黄金自古说燕台。",
            "高楼红旆应如昨，莫遣新杯到酒杯。"
        ],
        "notes": "",
        "id": "b3009331d8b8e589c124f9b8e234925e"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "平山堂",
        "preface": "",
        "paragraphs": [
            "尽日西风卷地狂，只堪吹雁过潇湘。",
            "黄沙万里暮天远，白水一杯秋井香。",
            "杨柳年年人老大，江山处处客凄凉。",
            "朅来无限兴亡事，泪落淮南古战场。"
        ],
        "notes": "",
        "id": "561a3a6ba520423603303a22fe306591"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "送魏时中胡才卿还城",
        "preface": "",
        "paragraphs": [
            "岁晏谢纷务，掩关慕幽居。",
            "于道良未亲，养真聊自娱。",
            "孰谓双彦来，南征千里余。",
            "忻然肯相过，修贽期读居。",
            "媿无一日长，幸与斯文俱。",
            "温温石中玉，皎皎渊底珠。",
            "至瑶岂易求，欲速非良图。",
            "雨余浮新绿，风暖勾萌舒。",
            "闲斋对泮水，感物怀倚闾。",
            "即此悟明德，远游竟何如。"
        ],
        "notes": "",
        "id": "929c58d1290ebc78ab3c00f22c3ba19c"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "谢世诗二首  其一",
        "preface": "",
        "paragraphs": [
            "股肱十载竭丹心，谏草虽多祸亦深。",
            "补衮每思期仲甫，杀人未必是曾参。",
            "毡裘浩荡红尘满，风雨凄凉紫殿阴。",
            "遥望诸陵荒草隔，不堪老泪洒衣襟。"
        ],
        "notes": "",
        "id": "9862d517e1f1b43b1e42f9fcabe17ffd"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "谢世诗二首  其二",
        "preface": "",
        "paragraphs": [
            "边马南来动北风，屡陈长策矢孤忠。",
            "群豺横暴嘉谋遏，仪凤高飞事业空。",
            "愁恨暗消榕树绿，寸心漫拟荔枝红。",
            "欲知千载英雄气，尽在风雷一夜中。"
        ],
        "notes": "",
        "id": "6a1701d09ffca0e3e1f49d2a4857aba9"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "故园芳事无人管，到处梅花动客情。"
        ],
        "notes": "",
        "id": "1950ddde277c5cbf726299baa12b6877"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "粲粲黄金裾，亭亭白玉肤。",
            "极知时好异，拟与岁寒俱。",
            "堕地良不忍，抱枝宁自枯。"
        ],
        "notes": "",
        "id": "27f7a27f6bdc616c5200cb2a3d9fa8c9"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "句  其三",
        "preface": "",
        "paragraphs": [
            "可堪收拾归屏枕，颇欲浮沈付酒杯。"
        ],
        "notes": "",
        "id": "d7df1149468de116cd80e67fa94abc3e"
    },
    {
        "author": "吴潜",
        "dynasty": "宋",
        "type": "诗",
        "rhythmic": "",
        "title": "句  其四",
        "preface": "",
        "paragraphs": [
            "邂逅一杯酒，东风柳絮天。"
        ],
        "notes": "",
        "id": "8e1f49b48dfe04eec22307937e9f624e"
    },
    {
        "author": "吴潜",
        "dynasty": "宋",
        "type": "词",
        "rhythmic": "二郎神",
        "title": "",
        "preface": "",
        "paragraphs": [
            "近时厌雨，喜午日、放开天日。",
            "不用辟兵符，从今去也，管定千祥万吉。",
            "已报甘泉新捷到，况更是、年丰堪必。",
            "任景物换来，蛙鸣蝉噪，耳边𠿏唧。",
            "洋溢。",
            "尽教愿乞，兵厨闲秩。",
            "看恰好圆池，随宜亭榭，人道瀛洲压一。",
            "且恁浮沈，奈何衰悴，惟怕牧之名毕。",
            "安得去，占却三神绝顶，瑞芝同拾。"
        ],
        "notes": "",
        "id": "bfe5248e739942c61598f3f419b5524d"
    },
    {
        "author": "吴潜",
        "dynasty": "宋",
        "type": "词",
        "rhythmic": "二郎神",
        "title": "",
        "preface": "",
        "paragraphs": [
            "古稀近也，是六十五翁生日。",
            "恰就得端阳，艾人当户，朱笔书符大吉。",
            "卦气周来从新起，怕白发、苍颜难必。",
            "随见定性缘，餐饥眠困，喜无秋唧。",
            "盈溢。",
            "书生做到，能高官秩。",
            "况碌碌儿曹，望郎明郡，叨冒差除不一。",
            "积世主恩，满家天禄，婚嫁近来将毕。",
            "还自祝，愿早悬车里社，始为收拾。"
        ],
        "notes": "",
        "id": "71cc1cd52bc7a8d6c4f542f9fa14549c"
    },
    {
        "author": "吴潜",
        "dynasty": "宋",
        "type": "词",
        "rhythmic": "二郎神",
        "title": "",
        "preface": "",
        "paragraphs": [
            "小亭徙倚，慢一步、立秋千影。",
            "渐夕照林梢，晚风池上，缉缉轻寒嫩冷。",
            "又是将他春僝僽，酿一种、花愁花病。",
            "空客鬓岁迁，征衫人老，倚楼看镜。",
            "还省。",
            "故园多少，紫殷红凝。",
            "窗外晓莺啼，抚墙金缕，烟柳慵眠乍醒。",
            "挑菜踏青，趁蜂随蝶，长负清明时景。",
            "凝伫久，蓦听棋边落子，一声声静。"
        ],
        "notes": "",
        "id": "b9c2df4d93d9fb8262c18b24347b0ab3"
    },
    {
        "author": "吴潜",
        "dynasty": "宋",
        "type": "词",
        "rhythmic": "二郎神",
        "title": "",
        "preface": "",
        "paragraphs": [
            "小楼向晚，正柳锁、一城烟雨。",
            "记十里吴山，绣帘朱户，曾学宫词内舞。",
            "浪逐东风无人管，但脉脉、岁移年度。",
            "嗟往事未尘，新愁还织，怎堪重诉。",
            "凝伫。",
            "问春何事，飞红飘絮。",
            "纵杜曲秦川，旧家都在，谁寄音书说与。",
            "野草凄迷，暮云深黯，浑自替人无绪。",
            "珠泪滴，应把寸肠万结，夜帷深处。"
        ],
        "notes": "",
        "id": "d1ceaa4b22a263e01575102a26e0f7ae"
    },
    {
        "author": "吴潜",
        "dynasty": "宋",
        "type": "词",
        "rhythmic": "传言玉女",
        "title": "",
        "preface": "",
        "paragraphs": [
            "众绿亭前，都是郁葱佳气。",
            "越姬吴媛，粲珠钿翠珥。",
            "红消粉褪，几许粗桃凡李。",
            "连珠宝炬，两行缇骑。",
            "自笑衰翁，又行春锦绣里。",
            "禁肴宫酝，记当年宣赐。",
            "休嫌拖逗，且向画堂频醉。",
            "从今开庆，万欢千喜。"
        ],
        "notes": "",
        "id": "65552fb824b97aba304e492ef8ce62ca"
    },
    {
        "author": "吴潜",
        "dynasty": "宋",
        "type": "词",
        "rhythmic": "八声甘州",
        "title": "",
        "preface": "",
        "paragraphs": [
            "向鄞江、面熟是薰风，吹燕麦凫葵。",
            "赖君王洪福，河清可晏，物阜人熙。",
            "想见搴帷使者，随处采声诗。",
            "羡高禽矰弋，离贴天飞。",
            "飞到苍云深处，便敛收毛羽，望暮林归。",
            "可以人不若，剗地挂征衣。",
            "且招呼、麴生为友，对槐阴、时唱两三卮。",
            "今宵好，如钩佳月，放出光辉。"
        ],
        "notes": "",
        "id": "eb8eff6dc8c594d124042cd6ea22e974"
    },
    {
        "author": "吴潜",
        "dynasty": "宋",
        "type": "词",
        "rhythmic": "八声甘州",
        "title": "",
        "preface": "",
        "paragraphs": [
            "记高冈、两凤揽朝晖，翩翻万里来。",
            "向槐厅深处，松厅紧里，却立徘徊。",
            "一舸风帆烟浪，拟竖锦江桅。",
            "聊为玄晖老，共拂尘埃。",
            "我亦归来岩壑，正不妨散诞，笑口频开。",
            "算人间成败，何用苦惊猜。",
            "便江南、求田问舍，把岁寒、三友一圈栽。",
            "今宵酒，只消鲸吸，不要论杯。"
        ],
        "notes": "",
        "id": "bfebec62dcdc6d03f8d512c66699715f"
    },
    {
        "author": "吴潜",
        "dynasty": "宋",
        "type": "词",
        "rhythmic": "八声甘州",
        "title": "",
        "preface": "",
        "paragraphs": [
            "任渠侬、造物自儿嬉。",
            "安能止吾归。",
            "有秋来竹径，春时花坞，夏里荷漪。",
            "何事东涂西抹，空遣鬓毛稀。",
            "矫首看鸿鹄，远举高飞。",
            "点检人间今古，问谁为赢局，底是输棋。",
            "谩区区成败，蚁阵与蜗围。",
            "便掀天卷地勋业，怕山中、拍手笑希夷。",
            "如何是，一尊相属，万事休知。"
        ],
        "notes": "",
        "id": "c073b3c0fb64401a3946c6f859605c0d"
    },
    {
        "author": "吴潜",
        "dynasty": "宋",
        "type": "词",
        "rhythmic": "千秋岁",
        "title": "",
        "preface": "",
        "paragraphs": [
            "水晶宫里。",
            "有客闲游戏。",
            "溪漾绿，山横翠。",
            "柳纾阴不断，荷递香能细。",
            "撑小艇，受风多处披襟睡。",
            "回首看朝市。",
            "名利人方醉。",
            "蜗角上，争荣悴。",
            "大都由命分，枉了劳心计。",
            "归去也，白云一片愁空外。"
        ],
        "notes": "",
        "id": "9ff6d218ad424639312f5e9235561303"
    },
    {
        "author": "吴潜",
        "dynasty": "宋",
        "type": "词",
        "rhythmic": "南乡子",
        "title": "",
        "preface": "",
        "paragraphs": [
            "黄耳讯初收。",
            "为说鸥汀与鹭洲。",
            "争问主人归近远，飕飕。",
            "定是登高九月头。",
            "有酒且相酬。",
            "莫管西风满鬓秋。",
            "今日是今明日古，休休。",
            "转首鄞江总别愁。"
        ],
        "notes": "",
        "id": "f7a1259706236e778ac0eb5e64a73a74"
    },
    {
        "author": "吴潜",
        "dynasty": "宋",
        "type": "词",
        "rhythmic": "南乡子",
        "title": "",
        "preface": "",
        "paragraphs": [
            "野景有谁收。",
            "只在苍鸥白鹭洲。",
            "风树飘摇云树暗，衣飕。",
            "目断青天天际头。",
            "壮志世难酬。",
            "丹桂红蕖又晚秋。",
            "多少心情多少事，都休。",
            "载取江湖一片愁。"
        ],
        "notes": "",
        "id": "3dabf660379ecf13420422399961e1af"
    },
    {
        "author": "吴潜",
        "dynasty": "宋",
        "type": "词",
        "rhythmic": "南乡子",
        "title": "",
        "preface": "",
        "paragraphs": [
            "野思浩难收。",
            "坐看鱼舟度远洲。",
            "芦苇已雕荷已败，风飕。",
            "桂子飘香八月头。",
            "归计这回酬。",
            "犹及家山一半秋。",
            "虽则家山元是客，浮休。",
            "有底欢娱有底愁。"
        ],
        "notes": "",
        "id": "9f834b44246760c81f9ef3077cf988d8"
    },
    {
        "author": "吴潜",
        "dynasty": "宋",
        "type": "词",
        "rhythmic": "南乡子",
        "title": "",
        "preface": "",
        "paragraphs": [
            "去岁牡丹时。",
            "几遍西湖把酒卮。",
            "一种姚黄偏韵雅，相宜。",
            "薄薄梳妆淡淡眉。",
            "回首绿杨堤。",
            "依旧黄鹂紫燕飞。",
            "人在天涯春在眼，凄迷。",
            "不比巫山尚有期。"
        ],
        "notes": "",
        "id": "4b7f53e23c07b88f0b2ac1898069161b"
    },
    {
        "author": "吴潜",
        "dynasty": "宋",
        "type": "词",
        "rhythmic": "南柯子・南歌子",
        "title": "",
        "preface": "",
        "paragraphs": [
            "池水凝新碧，阑花驻老红。",
            "有人独立画桥东。",
            "手把一枝杨柳、系春风。",
            "鹊绊游丝坠，蜂拈落蕊空。",
            "秋千庭院小帘栊。",
            "多少闲情闲绪、雨声中。"
        ],
        "notes": "",
        "id": "f86a78024e531692cd3d9e00f8d1e22d"
    },
    {
        "author": "吴潜",
        "dynasty": "宋",
        "type": "词",
        "rhythmic": "卜算子",
        "title": "",
        "preface": "",
        "paragraphs": [
            "苕霅水能清，更有人如水。",
            "秋水横边簇远山，相对盈盈里。",
            "溪上有鸳鸯，艇子频惊起。",
            "何似收归碧玉池，长在阑干底。"
        ],
        "notes": "",
        "id": "f1d190bccbdb2dcef41e87457afae94f"
    },
    {
        "author": "吴潜",
        "dynasty": "宋",
        "type": "词",
        "rhythmic": "卜算子",
        "title": "",
        "preface": "",
        "paragraphs": [
            "春事到西湖，处处梅花笑。",
            "抖擞长安车马尘，眼底青山好。",
            "身世两悠悠，岁月间中老。",
            "极目烟波万顷愁，此意谁知道。"
        ],
        "notes": "",
        "id": "d64dd1c8ef6b1263f671a24bb3d89e36"
    },
    {
        "author": "吴潜",
        "dynasty": "宋",
        "type": "词",
        "rhythmic": "哨遍",
        "title": "",
        "preface": "",
        "paragraphs": [
            "在晋永和，癸丑暮春，初作兰亭会。",
            "集众贤，临峻岭崇山，有茂林修竹流水。",
            "畅幽情，纵无管弦丝竹，一觞一咏佳天气。",
            "於宇宙之中，游心骋目，此娱信可乐只。",
            "念人生相与放形骸。",
            "或一室晤言襟抱开。",
            "静躁虽殊，当其可欣，不知老至。",
            "然倦复何之。",
            "情随事改悲相系。",
            "俯仰间遗迹，往往俱成陈矣。",
            "况约境变迁，终期於尽，修龄短景都能几。",
            "谩古换今移，时消物化，痛哉莫大生死。",
            "每临文吊往一兴嗟。",
            "亦自悼不能喻於怀。",
            "算彭殇、妄虚均尔。",
            "今之视昔如契，后视今犹昔。",
            "故聊叙录时人所述，概想世殊事异。",
            "后之来者览斯文，将悠然、有感於此。"
        ],
        "notes": "",
        "id": "03647783c80bf0cacfd290c3c33788d4"
    },
    {
        "author": "吴潜",
        "dynasty": "宋",
        "type": "词",
        "rhythmic": "喜迁莺",
        "title": "",
        "preface": "",
        "paragraphs": [
            "良辰佳节。",
            "问底事，十番九番为客。",
            "景物春妍，莺花日闹，自是情怀今别。",
            "只有思归魂梦，却怕杜鹃啼歇。",
            "消凝处，正丝杨冉冉，寸肠千折。",
            "谩说。",
            "临曲水，修竹茂林，人境成双绝。",
            "俯仰俱陈，彭殇等幻，何许世殊时隔。",
            "倚楼碧云日暮，漠漠远山千叠，沈醉好，又城头画角，一声声咽。"
        ],
        "notes": "",
        "id": "2d18bd44eb974d4029efe9b5674d46c9"
    },
    {
        "author": "吴潜",
        "dynasty": "宋",
        "type": "词",
        "rhythmic": "声声慢",
        "title": "",
        "preface": "",
        "paragraphs": [
            "挨晴拶暖，载酒呼朋，夷犹东圃西园。",
            "绿萼枝头，两三初破轻寒。",
            "平生自甘寂寞，占冷妆、不为人妍。",
            "林逋去，问疏影香暗，谁赋其间。",
            "空想故山奇事，正烟横岭曲，月浸溪湾。",
            "杏错桃讹，那时青子都圆。",
            "惟饶梦窗知处，对翠禽、依约神仙。",
            "休引角，怕征人、泪落塞边。"
        ],
        "notes": "",
        "id": "e2fabfa6965547b746f19bab76041976"
    },
    {
        "author": "吴潜",
        "dynasty": "宋",
        "type": "词",
        "rhythmic": "天仙子",
        "title": "",
        "preface": "",
        "paragraphs": [
            "百舌搬春春已透。",
            "长驿短亭芳草昼。",
            "家山肠断欲归人，风宿留。",
            "船津候。",
            "一夜朱颜烦恼瘦。",
            "不用寻思闲宇宙。",
            "倦鸟入林云返岫。",
            "小园自有四时花，铺锦绣。",
            "锺醇酎。",
            "尽胜累累悬印绶。"
        ],
        "notes": "",
        "id": "7b9cd1b65b7a6cd84a9081fb06a6c6c3"
    },
    {
        "author": "吴潜",
        "dynasty": "宋",
        "type": "词",
        "rhythmic": "如梦令",
        "title": "",
        "preface": "",
        "paragraphs": [
            "雨过远山如洗。",
            "云散落霞如绮。",
            "嫩绿与残红，又是一般春意。",
            "春意。",
            "春意。",
            "只怕杜鹃催里。"
        ],
        "notes": "",
        "id": "e74aced1ca6c8402650b19f2825295b3"
    },
    {
        "author": "吴潜",
        "dynasty": "宋",
        "type": "词",
        "rhythmic": "如梦令",
        "title": "",
        "preface": "",
        "paragraphs": [
            "一饷园林绿就。",
            "柳外莺声初透。",
            "轻暖与轻寒，又是牡丹花候。",
            "花候。",
            "花候。",
            "岁岁年年人瘦。"
        ],
        "notes": "",
        "id": "011e8648ed93d5eac46f647b3a9a8b3f"
    },
    {
        "author": "吴潜",
        "dynasty": "宋",
        "type": "词",
        "rhythmic": "如梦令",
        "title": "",
        "preface": "",
        "paragraphs": [
            "闲向园林点检。",
            "又见小桃开遍。",
            "切莫便飘零，且为春光留恋。",
            "留恋。",
            "留恋。",
            "待我持杯深劝。"
        ],
        "notes": "",
        "id": "e7a836d4a1281b772978886b4ad1248a"
    },
    {
        "author": "吴潜",
        "dynasty": "宋",
        "type": "词",
        "rhythmic": "如梦令",
        "title": "",
        "preface": "",
        "paragraphs": [
            "庭院深深春寂。",
            "还是他乡寒食。",
            "闲利与闲名，谩把光阴虚掷。",
            "虚掷。",
            "虚掷。",
            "知道几时归得。"
        ],
        "notes": "",
        "id": "068642a524654368d05736742d75629f"
    },
    {
        "author": "吴潜",
        "dynasty": "宋",
        "type": "词",
        "rhythmic": "如梦令",
        "title": "",
        "preface": "",
        "paragraphs": [
            "镇日春阴漠漠。",
            "新燕乍穿帘幕。",
            "睡起不胜情，闲拾瑞香花萼。",
            "寂寞。",
            "寂寞。",
            "没个人人如昨。"
        ],
        "notes": "",
        "id": "edef611fcbbe3510d9d49a46938a16b8"
    },
    {
        "author": "吴潜",
        "dynasty": "宋",
        "type": "词",
        "rhythmic": "如梦令",
        "title": "",
        "preface": "",
        "paragraphs": [
            "枝上蝶纷蜂闹。",
            "几树杏花残了。",
            "幽鸟亦多情，片片闲归芳草。",
            "休扫。",
            "休扫。",
            "管甚落英还好。"
        ],
        "notes": "",
        "id": "e7619beeae67eae2a2b587361227f8a9"
    },
    {
        "author": "吴潜",
        "dynasty": "宋",
        "type": "词",
        "rhythmic": "如梦令",
        "title": "",
        "preface": "",
        "paragraphs": [
            "楼外残阳将暮。",
            "江上孤帆何处。",
            "搔首立东风，又是少年情绪。",
            "凝伫。",
            "凝伫。",
            "一抹淡烟轻雾。"
        ],
        "notes": "",
        "id": "456d0df0db58ea4327090ea44e0c06c5"
    },
    {
        "author": "吴潜",
        "dynasty": "宋",
        "type": "词",
        "rhythmic": "如梦令",
        "title": "",
        "preface": "",
        "paragraphs": [
            "江上绿杨芳草。",
            "想见故园春好。",
            "一树海棠花，昨夜梦魂飞绕。",
            "惊晓。",
            "惊晓。",
            "窗外一声啼鸟。"
        ],
        "notes": "",
        "id": "6a5aa139fd4f62b4f21726f57b1c86dd"
    },
    {
        "author": "吴潜",
        "dynasty": "宋",
        "type": "词",
        "rhythmic": "如梦令",
        "title": "",
        "preface": "",
        "paragraphs": [
            "昨日春衫初试。",
            "今日春寒犹殢。",
            "待得晚风收，独上危楼闲倚。",
            "闲倚。",
            "闲倚。",
            "目断半空烟水。"
        ],
        "notes": "",
        "id": "56324b61173bed2e3d10a0a9d8c1daaf"
    },
    {
        "author": "吴潜",
        "dynasty": "宋",
        "type": "词",
        "rhythmic": "如梦令",
        "title": "",
        "preface": "",
        "paragraphs": [
            "插遍门前杨柳。",
            "又是清明时候。",
            "岁月不饶人，鬓影星星知否。",
            "知否。",
            "知否。",
            "且尽一杯春酒。"
        ],
        "notes": "",
        "id": "47d203047398e46b23e3db9fd8ca7732"
    },
    {
        "author": "吴潜",
        "dynasty": "宋",
        "type": "词",
        "rhythmic": "宝鼎现",
        "title": "",
        "preface": "",
        "paragraphs": [
            "晚风微动，净扫天地，云裾霞绮。",
            "将海外、银蟾推上，相映华灯辉万砌。",
            "看舞队、向梅梢然昼，丹焰玲珑玉蕊。",
            "渐陆地、金莲吐遍，恰似楼台临水。",
            "老子欢意随人意。",
            "引红裙、钗宝钿翠。",
            "穿夜市、珠筵玳席。",
            "多少吴讴联越吹。",
            "绣幕卷、散缤纷香雾，笼定团圆锦里。",
            "认一点、星球挂也，士女桃源洞里。",
            "闻说旧日京华，般百戏、灯棚如履。",
            "待端门排宴，三五传宣禁侍。",
            "愿乐事、这回重见，喜庆新开起。",
            "瞻圣主、齐寿南山，势拱东南百二。"
        ],
        "notes": "",
        "id": "bc73a3bd5cb735d5d2db94789e8a5416"
    },
    {
        "author": "吴潜",
        "dynasty": "宋",
        "type": "词",
        "rhythmic": "小重山",
        "title": "",
        "preface": "",
        "paragraphs": [
            "碧霄如水月如钲。",
            "今宵知为我，特分明。",
            "冰壶玉界两三星。",
            "清露下，渐觉湿衣轻。",
            "高树点流萤。",
            "秋声还又动，客心惊。",
            "吾家水月寄昭亭。",
            "归去也，天岂太无情。"
        ],
        "notes": "",
        "id": "8ddd013f55c0bc62a4ed5f9b53e095f5"
    },
    {
        "author": "吴潜",
        "dynasty": "宋",
        "type": "词",
        "rhythmic": "小重山",
        "title": "",
        "preface": "",
        "paragraphs": [
            "溪上秋来晚更宜。",
            "夕阳西下处，碧云堆。",
            "谁家舟子采莲归。",
            "双白鹭，惊起背人飞。",
            "烟水渐凄迷。",
            "渔灯三数点，乍明时。",
            "西风一阵白苹湄。",
            "凝伫久，心事有谁知。"
        ],
        "notes": "",
        "id": "fc7e1c034ac5f3f78786799c68b3c2da"
    },
    {
        "author": "吴潜",
        "dynasty": "宋",
        "type": "词",
        "rhythmic": "忆秦娥",
        "title": "",
        "preface": "",
        "paragraphs": [
            "娇滴滴。",
            "婵娟影里赠横笛。",
            "曾横笛。",
            "一声肠断，一番愁织。",
            "隔墙频听无消息。",
            "龙吟海底难重觅。",
            "难重觅。",
            "梅花残了，杏花消得。"
        ],
        "notes": "",
        "id": "0b553f3973f5a2b2d16bacafac1b13f1"
    },
    {
        "author": "吴潜",
        "dynasty": "宋",
        "type": "词",
        "rhythmic": "念奴娇",
        "title": "",
        "preface": "",
        "paragraphs": [
            "午飙褪暑，向绿阴深处，引杯孤酌。",
            "啼鸟一声庭院悄，日影偷移朱箔。",
            "杏落金丸，荷抽碧筒，景物挨排却。",
            "虚檐长啸，世缘菌簟篔箨。",
            "休问雪藕丝蒲，佩兰钿艾，旧梦都高阁。",
            "惟有流莺当此际，舌弄笙簧如约。",
            "短棹双溪，么锄三径，归计犹谁托。",
            "料应猿鹤，近来都怨离索。"
        ],
        "notes": "",
        "id": "7d011d8af15d860122740f5cb59f2704"
    },
    {
        "author": "吴潜",
        "dynasty": "宋",
        "type": "词",
        "rhythmic": "念奴娇",
        "title": "",
        "preface": "",
        "paragraphs": [
            "天然皓质，想当年此种，来从太素。",
            "一点红尘都不染，罗列蟾宫玉女。",
            "色压薝林，香欺兰畹，肯向闻筝浦。",
            "灵龟千岁，有时游漾其处。",
            "应念社结庐山，翻嗤靖节，底事攒眉苦。",
            "纽叶为盘花当盏，有酒何妨频注。",
            "太液波边，昆明池上，岂必沾金雨。",
            "从教同辈，为他皦皦凝伫。"
        ],
        "notes": "",
        "id": "80353fc6c2ff997f29c906831bd76b1c"
    },
    {
        "author": "吴潜",
        "dynasty": "宋",
        "type": "词",
        "rhythmic": "念奴娇",
        "title": "",
        "preface": "",
        "paragraphs": [
            "白苹影里，向何人可话，平生心素。",
            "月魄冰魂凝结就，犹薄湘妃洛女。",
            "吴沼芙蓉，陈陂菡萏，散入玄珠浦。",
            "采花蜂蝶，雾深都忘归去。",
            "堪笑并蒂霞冠，双头酡脸，只为多情苦。",
            "空遣隔江游冶子，撩乱心飞目注。",
            "同出泥涂，独标玉质，不是曼陀雨。",
            "风清露冷，有人长自迟伫。"
        ],
        "notes": "",
        "id": "350643fa8b3f0ebfc92e8e8316e85401"
    },
    {
        "author": "吴潜",
        "dynasty": "宋",
        "type": "词",
        "rhythmic": "念奴娇",
        "title": "",
        "preface": "",
        "paragraphs": [
            "为嫌涂抹，向万红丛里，澹然疑素。",
            "非粉非酥能样别，只是凌波仙女。",
            "隋沼浓妆，汉池冶态，争似沧浪浦。",
            "净鸥洁鹭，有时飞到佳处。",
            "梦绕太华峰巅，与天一笑，不觉跻攀苦。",
            "十丈藕船游汗漫，何惜浮生孤注。",
            "午鼓惊回，依然尘世，扑簌疏窗雨。",
            "起来寂寞，倚阑一饷愁伫。"
        ],
        "notes": "",
        "id": "a2a193f221639d0b974ae93fa49ee806"
    },
    {
        "author": "吴潜",
        "dynasty": "宋",
        "type": "词",
        "rhythmic": "念奴娇",
        "title": "",
        "preface": "",
        "paragraphs": [
            "一般妙质，笑乐天、夸诧小蛮樊素。",
            "万炳参差罗翠扇，全队西方靓女。",
            "不假施朱，也非涂碧，所乐惟幽浦。",
            "神仙姑射，算来合共游处。",
            "一任冶妓秾姬，采莲歌里，尽是相思苦。",
            "花气荷馨清入骨，长傍银河东注。",
            "月澹风轻，雾晞烟细，忽洒霏微雨。",
            "此时心事，美人泽畔停伫。"
        ],
        "notes": "",
        "id": "fa6c96dd7dc357737a25731b6dba2884"
    },
    {
        "author": "吴潜",
        "dynasty": "宋",
        "type": "词",
        "rhythmic": "感皇恩",
        "title": "",
        "preface": "",
        "paragraphs": [
            "老去最难禁，流光如水。",
            "甲子徒头试□指。",
            "年年生日，怕被旁人拈起。",
            "若攀儿额，颓龄犹未。",
            "方丈瀛洲，蓝溪碧沚。",
            "转眼鲈莼便秋意。",
            "君主定许，整顿江头行李。",
            "角巾归去也，休里第。"
        ],
        "notes": "",
        "id": "aea7701e8eea6d242efc96c6333e2355"
    },
    {
        "author": "吴潜",
        "dynasty": "宋",
        "type": "词",
        "rhythmic": "摸鱼儿",
        "title": "",
        "preface": "",
        "paragraphs": [
            "满园林、瘦红肥绿，休休春事无几。",
            "杜鹃唤起三更梦，窗外露澄风细。",
            "浑不寐。",
            "但目看、一帘夜月移花未。",
            "推衾自起。",
            "念岁月如流，容颜不驻，镜里留无计。",
            "人间事。",
            "休说贱贫富贵。",
            "天公长把人戏。",
            "萧裴曹郭今何在，空有旧闻千纸。",
            "君谩试。",
            "数青史荣名，到底三无二。",
            "浮生似寄。",
            "争似得江湖，烟蓑雨笠，不被蜗蝇系。"
        ],
        "notes": "",
        "id": "8a8fd40483aaf10dca6de0bdc2e1b275"
    },
    {
        "author": "吴潜",
        "dynasty": "宋",
        "type": "词",
        "rhythmic": "昭君怨",
        "title": "",
        "preface": "",
        "paragraphs": [
            "小雨霏微如线。",
            "人在暮秋庭院。",
            "衣袂带轻寒。",
            "睡初残。",
            "脉脉此情何限。",
            "惆怅光阴偷换。",
            "身世两沈浮。",
            "泪空流。"
        ],
        "notes": "",
        "id": "b530cf792763d24a866abef95f18e85c"
    },
    {
        "author": "吴潜",
        "dynasty": "宋",
        "type": "词",
        "rhythmic": "昼锦堂",
        "title": "",
        "preface": "",
        "paragraphs": [
            "绮毂团成，珠玑搦就，极目灯火楼台。",
            "七子八仙三教，耍队相挨。",
            "管箫笙簧相间斗，远如声韵碧霄来。",
            "环千炬，宝栅绛纱，云球雾衮交加。",
            "千里人笑乐，游妓合、脂尘香霭笼街。",
            "尽道今宵节物，天与安排。",
            "晚来风阵全收了，夜阑还放月儿些。",
            "休辞醉，长愿每年时候，一样情怀。"
        ],
        "notes": "",
        "id": "58c2a8a50cf8224fdebc74aed9f01e9b"
    },
    {
        "author": "吴潜",
        "dynasty": "宋",
        "type": "词",
        "rhythmic": "暗香",
        "title": "",
        "preface": "",
        "paragraphs": [
            "九垓共色。",
            "想洛滨剑客，吹呼长笛。",
            "貏豸老松，别树平欺烂柯折。",
            "应是千官鹤舞，腾贺表、谁家椽笔。",
            "赐宴也，内劝宣来，真个是瑶席。",
            "休怪，巷陌寂。",
            "有一种可人，扫了还积。",
            "悲饥闭户，僵卧袁安我偏忆。",
            "凝望天童列嶂，谁大胆、偷藏遥碧。",
            "待问讯、清友看，怕难认得。"
        ],
        "notes": "",
        "id": "6af7f3d408c38f8b26eec5dbe56ed0fc"
    },
    {
        "author": "吴潜",
        "dynasty": "宋",
        "type": "词",
        "rhythmic": "暗香",
        "title": "",
        "preface": "",
        "paragraphs": [
            "澹然绝色。",
            "记故园月下，吹残龙笛。",
            "怅望楚云，日日归心大刀折。",
            "犹怕冰条冷蕊，轻点污、丹青凡笔。",
            "可怪底，屈子离骚，兰蕙独前席。",
            "院宇，深更寂。",
            "正目断古邗，暮霭凝积。",
            "何郎旧梦，四十馀年尚能忆。",
            "须索梅兄一笑，但矫首、层霄空碧。",
            "春在手、人在远，倩谁寄得。"
        ],
        "notes": "",
        "id": "16645df97af25c7a1fa97aa27c606a48"
    },
    {
        "author": "吴潜",
        "dynasty": "宋",
        "type": "词",
        "rhythmic": "暗香",
        "title": "",
        "preface": "",
        "paragraphs": [
            "雪来比色。",
            "对澹然一笑，休喧笙笛。",
            "莫怪广平，铁石心肠为伊折。",
            "偏是三花两蕊，消万古、才人骚笔。",
            "尚记得，醉卧东园，天幕地为席。",
            "回首，往事寂。",
            "正雨暗雾昏，万种愁积。",
            "锦江路悄，媒聘音沈两空忆。",
            "终是茅檐竹户，难指望、凌烟金碧。",
            "憔悴了、羌管里，怨谁始得。"
        ],
        "notes": "",
        "id": "5b30949706dbd0073dd60616f04b1e45"
    },
    {
        "author": "吴潜",
        "dynasty": "宋",
        "type": "词",
        "rhythmic": "暗香",
        "title": "",
        "preface": "",
        "paragraphs": [
            "晓霜一色。",
            "正恁时陇上，征人横笛。",
            "驿史不来，借问孤芳为谁折。",
            "休说和羹未晚，都付与、逋仙吟笔。",
            "算只是，野店疏篱，樵子共争席。",
            "寒圃，众籁寂。",
            "想暗里度香，万斛堆积。",
            "恼他鼻观，巡索还无最堪忆。",
            "萼绿堂前一笑，封老干、苔青莓碧。",
            "春漏也，应念我、要归未得。"
        ],
        "notes": "",
        "id": "aa997eb47bb19980e22cc09095455812"
    },
    {
        "author": "吴潜",
        "dynasty": "宋",
        "type": "词",
        "rhythmic": "更漏子",
        "title": "",
        "preface": "",
        "paragraphs": [
            "柳初眠，花正好。",
            "又被雨催风恼。",
            "红满地，绿垂堤。",
            "杜鹃和恨啼。",
            "对残春，消永昼。",
            "乍暖乍寒时候。",
            "人独自，倚危楼。",
            "夕阳多少愁。"
        ],
        "notes": "",
        "id": "c8f62a6aedd9e9bc77a6a9697a1f968b"
    },
    {
        "author": "吴潜",
        "dynasty": "宋",
        "type": "词",
        "rhythmic": "望江南・忆江南",
        "title": "",
        "preface": "",
        "paragraphs": [
            "家山好，凡事看来轻。",
            "一壑尽由侬饾饤，三才不欠你称停。",
            "有耳莫闲听。",
            "静地里，点检这平生。",
            "著甚来由为皎皎，好无巴鼻弄醒醒。",
            "背后有人憎。"
        ],
        "notes": "",
        "id": "54b11078d734275dd3d18bf4ee89a87b"
    },
    {
        "author": "吴潜",
        "dynasty": "宋",
        "type": "词",
        "rhythmic": "望江南・忆江南",
        "title": "",
        "preface": "",
        "paragraphs": [
            "家山好，不是撰虚名。",
            "世上盛衰常倚伏，天家日月也亏盈。",
            "退步是前程。",
            "且恁地，卷索了收绳。",
            "六宇五胡生口面，三言两语费颜情。",
            "赢得鬓星星。"
        ],
        "notes": "",
        "id": "a8390657fc3a102b257308a762a8a076"
    },
    {
        "author": "吴潜",
        "dynasty": "宋",
        "type": "词",
        "rhythmic": "望江南・忆江南",
        "title": "",
        "preface": "",
        "paragraphs": [
            "家山好，百事尽如如。",
            "渴饮饥餐都属我，倒横直立总由渠。",
            "更不要贪图。",
            "三径里，恰好小茅庐。",
            "种竹梅松为老伴，养龟猿鹤助清娱。",
            "扣户有樵渔。"
        ],
        "notes": "",
        "id": "ba8960bbd483ef2ebc7caf3f7607d4ea"
    },
    {
        "author": "吴潜",
        "dynasty": "宋",
        "type": "词",
        "rhythmic": "望江南・忆江南",
        "title": "",
        "preface": "",
        "paragraphs": [
            "家山好，无事挂心怀。",
            "早课畦丁劝种菜，晚科园户漫浇花。",
            "祗此是生涯。",
            "尘世里，扰扰正如麻。",
            "散复聚来膻上蚁，左还右旋壁间蜗。",
            "只为那纷华。"
        ],
        "notes": "",
        "id": "ee1bb1573488e362ce8bb3671bb35f8c"
    },
    {
        "author": "吴潜",
        "dynasty": "宋",
        "type": "词",
        "rhythmic": "望江南・忆江南",
        "title": "",
        "preface": "",
        "paragraphs": [
            "家山好，好处是安居。",
            "无事不须干郡县，有馀但管济乡闾。",
            "及早了王租。",
            "随日力，也著几般书。",
            "静里精神偏爽快，闲中光景越舒徐。",
            "腊月尽工夫。"
        ],
        "notes": "",
        "id": "f2457ba7e7962fecca31738d031e0a05"
    },
    {
        "author": "吴潜",
        "dynasty": "宋",
        "type": "词",
        "rhythmic": "望江南・忆江南",
        "title": "",
        "preface": "",
        "paragraphs": [
            "家山好，有底尚萦牵。",
            "马后乐听馀十载，眼前赤看也多年。",
            "滋味只如然。",
            "身外事，不用强探拈。",
            "自古几番成与败，从来百种丑和妍。",
            "细算不由贤。"
        ],
        "notes": "",
        "id": "415e541bbfc6416af927db9a295e1437"
    },
    {
        "author": "吴潜",
        "dynasty": "宋",
        "type": "词",
        "rhythmic": "望江南・忆江南",
        "title": "",
        "preface": "",
        "paragraphs": [
            "家山好，负郭有田园。",
            "蚕可充衣天赐予，耕能足食地周旋。",
            "骨肉尽团圆。",
            "旋五福，岁岁乐丰年。",
            "自养鸡豚腊里，新抽韭荠荐春前。",
            "活计不须添。"
        ],
        "notes": "",
        "id": "80b457ee7fdd15ad34cc2357c63f3403"
    },
    {
        "author": "吴潜",
        "dynasty": "宋",
        "type": "词",
        "rhythmic": "望江南・忆江南",
        "title": "",
        "preface": "",
        "paragraphs": [
            "家山好，一室白云中。",
            "时唤道人谈命蒂，也呼和尚说禅宗。",
            "孔佛老和同。",
            "淘汰尽，八面总玲珑。",
            "欲把捉时无把捉，道虚空后不虚空。",
            "且问主人公。"
        ],
        "notes": "",
        "id": "e6945bc9de2b7568760933a456198ca9"
    },
    {
        "author": "吴潜",
        "dynasty": "宋",
        "type": "词",
        "rhythmic": "望江南・忆江南",
        "title": "",
        "preface": "",
        "paragraphs": [
            "家山好，底事尚忘归。",
            "但我醉荣还避辱，从渠把是却成非。",
            "跳出世关机。",
            "将五十，老相已相催。",
            "争得气来有甚底，更加官后亦何为。",
            "奉劝莫痴迷。"
        ],
        "notes": "",
        "id": "8db5b4ae9b2709471f5e83d9006710c3"
    },
    {
        "author": "吴潜",
        "dynasty": "宋",
        "type": "词",
        "rhythmic": "望江南・忆江南",
        "title": "",
        "preface": "",
        "paragraphs": [
            "家山好，结屋在山椒。",
            "无事琴书为伴侣，有时风月可招邀。",
            "安乐更相饶。",
            "伸脚睡，一枕日头高。",
            "不怕两衙催判事，那愁五鼓趣趋朝。",
            "此福要人消。"
        ],
        "notes": "",
        "id": "df384a040df364e52fc815d3f58313f7"
    },
    {
        "author": "吴潜",
        "dynasty": "宋",
        "type": "词",
        "rhythmic": "望江南・忆江南",
        "title": "",
        "preface": "",
        "paragraphs": [
            "家山好，好处是三冬。",
            "梨栗甘鲜输地客，鲂鳊肥美献溪翁。",
            "醉滴小漕红。",
            "识破了，不用计穷通。",
            "下泽车安如驷马，市门卒稳似王公。",
            "一笑等鸡虫。"
        ],
        "notes": "",
        "id": "b340a851b59bb2a61ca72b29aef512aa"
    },
    {
        "author": "吴潜",
        "dynasty": "宋",
        "type": "词",
        "rhythmic": "望江南・忆江南",
        "title": "",
        "preface": "",
        "paragraphs": [
            "家山好，好处是秋来。",
            "绿橘黄橙随市有，岩花篱菊逐时开。",
            "管与付尊罍。",
            "新筑就，别馆共闲台。",
            "摇手出离名利窟，掉头摆脱簿书堆。",
            "只在念头灰。"
        ],
        "notes": "",
        "id": "124cd6a883cff570bc33c50997b28a7e"
    },
    {
        "author": "吴潜",
        "dynasty": "宋",
        "type": "词",
        "rhythmic": "望江南・忆江南",
        "title": "",
        "preface": "",
        "paragraphs": [
            "家山好，好是夏初时。",
            "习习薰风回竹院，疏疏细雨洒荷漪。",
            "万绿结成帷。",
            "呼社友，长日共追随。",
            "瀹茗空时还酌酒，投壶罢了却围棋。",
            "多少得便宜。"
        ],
        "notes": "",
        "id": "f7bc12f5dab4e2a5aefc64672e3369e2"
    },
    {
        "author": "吴潜",
        "dynasty": "宋",
        "type": "词",
        "rhythmic": "望江南・忆江南",
        "title": "",
        "preface": "",
        "paragraphs": [
            "家乡好，好处是三春。",
            "白白红红花面貌，丝丝袅袅柳腰身。",
            "锦绣底园林。",
            "行乐事，都付与闲人。",
            "挈榼携壶从笑傲，踏青挑菜恣追寻。",
            "赢得个天真。"
        ],
        "notes": "",
        "id": "58f23ac522dd019bcfe8e69f81eba16f"
    },
    {
        "author": "吴潜",
        "dynasty": "宋",
        "type": "词",
        "rhythmic": "朝中措",
        "title": "",
        "preface": "",
        "paragraphs": [
            "衰翁老大脚犹轻。",
            "行到净凉亭。",
            "近日方忧多雨，连朝且喜长晴。",
            "谩寻欢笑，翠涛杯满，金缕歌清。",
            "况有兰朋竹友，柳词贺句争鸣。"
        ],
        "notes": "",
        "id": "2fde3e375a82f40dc8934fd65a7dd070"
    },
    {
        "author": "吴潜",
        "dynasty": "宋",
        "type": "词",
        "rhythmic": "朝中措",
        "title": "",
        "preface": "",
        "paragraphs": [
            "兰皋彻夜树旄干。",
            "战渴望梅酸。",
            "想有歌姬半臂，更深自可鏖寒。",
            "敲门寄曲，惊回蝶梦，旋篝灯看。",
            "坛下已收降将，火牛不用田单。"
        ],
        "notes": "",
        "id": "d7e4e879ed23f422c9dd8094de07f5cc"
    },
    {
        "author": "吴潜",
        "dynasty": "宋",
        "type": "词",
        "rhythmic": "朝中措",
        "title": "",
        "preface": "",
        "paragraphs": [
            "夜来梦绕宛溪干。",
            "啼鴂梦中酸。",
            "过了他乡寒食，白鸥划地盟寒。",
            "云溪雨壑，月台风榭，借与人看。",
            "得似野僧无系，孤藤杖底挑单。"
        ],
        "notes": "",
        "id": "851651112645786ac05574686adb5fea"
    },
    {
        "author": "吴潜",
        "dynasty": "宋",
        "type": "词",
        "rhythmic": "朝中措",
        "title": "",
        "preface": "",
        "paragraphs": [
            "杨花撩乱与云干。",
            "春事可悲酸。",
            "况是雨荒院落，江南但有春寒。",
            "莺残燕赖，蜂慵蝶褪，谩等闲看。",
            "不是无情描貌，奚奴且放安单。"
        ],
        "notes": "",
        "id": "8362663946af28962075653ba6279734"
    },
    {
        "author": "吴潜",
        "dynasty": "宋",
        "type": "词",
        "rhythmic": "朝中措",
        "title": "",
        "preface": "",
        "paragraphs": [
            "可人想见倚庭干。",
            "嚼句有甘酸。",
            "休问沈腰潘鬓，何妨岛瘦郊寒。",
            "时光转眼，兔葵燕麦，又是看看。",
            "谁念衰翁衰处，春衫晚际尤单。"
        ],
        "notes": "",
        "id": "2252a7e21d058a3cefa163d73a0ed113"
    },
    {
        "author": "吴潜",
        "dynasty": "宋",
        "type": "词",
        "rhythmic": "朝中措",
        "title": "",
        "preface": "",
        "paragraphs": [
            "春空一鸟落云干。",
            "只遣客心酸。",
            "勺药牡丹时候，午窗轻暖轻寒。",
            "流光冉冉，清尊易倒，青镜难看。",
            "谩道华堂深院，谁怜凤只鹓单。"
        ],
        "notes": "",
        "id": "ccab8bca3258949313b3da240a174cbd"
    },
    {
        "author": "吴潜",
        "dynasty": "宋",
        "type": "词",
        "rhythmic": "柳梢青",
        "title": "",
        "preface": "",
        "paragraphs": [
            "好把元宵。",
            "良辰美景，暮暮朝朝。",
            "万盏华灯，一轮明月，燕管秦箫。",
            "何人帕坠鲛绡。",
            "有玉凰、金鸾绣雕。",
            "目下欢娱，眼前烦恼，只在今宵。"
        ],
        "notes": "",
        "id": "b7c02caf19ed318ddb48e44475cd69d7"
    },
    {
        "author": "吴潜",
        "dynasty": "宋",
        "type": "词",
        "rhythmic": "柳梢青",
        "title": "",
        "preface": "",
        "paragraphs": [
            "绿野平泉，古来人事，空里飞花。",
            "月榭风亭，荷漪藓石，说郑公家。",
            "老梅傍水茶牙。",
            "人那得、光阴似他。",
            "万种思量，百年倒断，付与残霞。"
        ],
        "notes": "",
        "id": "35ee3a2f3dd856547c90be4037f60d20"
    },
    {
        "author": "吴潜",
        "dynasty": "宋",
        "type": "词",
        "rhythmic": "柳梢青",
        "title": "",
        "preface": "",
        "paragraphs": [
            "断续残红，翩飞去鸟，别岸孤村。",
            "傍水楼台，满城钟鼓，又是黄昏。",
            "悠悠岁月如奔。",
            "正目断、边尘塞云。",
            "两鬓秋风，百年人事，无限消魂。"
        ],
        "notes": "",
        "id": "ea7be0a42efb9a05aae4b452abfba008"
    },
    {
        "author": "吴潜",
        "dynasty": "宋",
        "type": "词",
        "rhythmic": "柳梢青",
        "title": "",
        "preface": "",
        "paragraphs": [
            "衬步花茵，穿帘柳絮，堆地榆钱。",
            "乍暖仍寒，欲晴还雨，春事都圆。",
            "午窗睡起厌厌。",
            "屋角外、初啼杜鹃。",
            "百种凄凉，几般烦恼，没个人怜。"
        ],
        "notes": "",
        "id": "d0dfdb995f10ae21d227acca0f2d2b35"
    },
    {
        "author": "吴潜",
        "dynasty": "宋",
        "type": "词",
        "rhythmic": "桂枝香",
        "title": "",
        "preface": "",
        "paragraphs": [
            "三年海国。",
            "又荏苒素秋，天净如沐。",
            "凄砌寒蛩暗语，杵声相续。",
            "梧桐一叶西风里，对斜阳、好个团簇。",
            "老香堂畔，苍然古桧，无限心曲。",
            "叹石室、棋方半局。",
            "便时换人非，光景能蹙。",
            "千古鸱夷，尚恐欠些归宿。",
            "倚空笑把轮云事，付坤牛、乾马征逐。",
            "且巴重九，昭亭句溪，杖藜巾幅。"
        ],
        "notes": "",
        "id": "acab2fbd008e4964fb25534f66b875aa"
    },
    {
        "author": "吴潜",
        "dynasty": "宋",
        "type": "词",
        "rhythmic": "武陵春",
        "title": "",
        "preface": "",
        "paragraphs": [
            "惨惨凄凄秋渐紧，风雨更潇潇。",
            "强把炉薰寄寂寥。",
            "无语立亭皋。",
            "客路十年成底事，水国更停桡。",
            "苍鸟横飞过野桥。",
            "人不似、汝逍遥。"
        ],
        "notes": "",
        "id": "7491490be968e0dc394e973dcc6a32a5"
    },
    {
        "author": "吴潜",
        "dynasty": "宋",
        "type": "词",
        "rhythmic": "水调歌头",
        "title": "",
        "preface": "",
        "paragraphs": [
            "便作阳关别，烟雨暗孤汀。",
            "浮屠三宿桑下，犹自不忘情。",
            "何况情锺我辈，聚散葱葱草草，真个是云萍。",
            "上下四方客，后会渺难凭。",
            "愿诸公，皆衮衮，喜通津。",
            "老夫从此归隐，耕钓了馀生。",
            "若见江南苍鴚，更遇江东黄耳，莫惜寄音声。",
            "强阁儿女泪，有酒且频倾。"
        ],
        "notes": "",
        "id": "529a4356dd11a42e0cd197f1c009ac70"
    },
    {
        "author": "吴潜",
        "dynasty": "宋",
        "type": "词",
        "rhythmic": "水调歌头",
        "title": "",
        "preface": "",
        "paragraphs": [
            "倚舵秋江浒，明日片帆轻。",
            "从头点检身世，百事已圆成。",
            "及第曾攀龙首，仕宦曾居鸱阁，衣锦更光荣。",
            "若又不知止，天道恐亏盈。",
            "借称呼，遮俗眼，便归耕。",
            "但馀心愿，朝暮香火告神明。",
            "一愿君王万寿，次愿干戈永息，三愿岁丰登。",
            "四愿老安乐，疾病免相荣。"
        ],
        "notes": "",
        "id": "614511dfe8dd0971cee00c6bd0075059"
    },
    {
        "author": "吴潜",
        "dynasty": "宋",
        "type": "词",
        "rhythmic": "水调歌头",
        "title": "",
        "preface": "",
        "paragraphs": [
            "处处羊肠路，归路是安便。",
            "从头点检身世，今日岂非天。",
            "未论分封邦国，未论分符乡国，晚节且圆全。",
            "但觉君恩重，老泪忽潸然。",
            "谢东山，裴绿野，李平泉。",
            "从今许我，攀附诸老与齐肩。",
            "更得十年安乐，便了百年光景，不是谩归田。",
            "谨勿伤离别，聊共醉觥船。"
        ],
        "notes": "",
        "id": "8a8a96f3de5204c00531980ef35c1fd7"
    },
    {
        "author": "吴潜",
        "dynasty": "宋",
        "type": "词",
        "rhythmic": "水调歌头",
        "title": "",
        "preface": "",
        "paragraphs": [
            "且尽一杯酒，莫问百年忧。",
            "胸中多少磊块，老去已难酬。",
            "见说旄头星落，半夜天矫陨坠，玉垒阵云收。",
            "世运回如此，稳泛辋川舟。",
            "鸥鹭侣，猿鹤伴，为吾谋。",
            "主人归也，正是重九月如钩。",
            "便把三程为两，更趱两程为一，尚恐是悠悠。",
            "旁有渔翁道，肯负白苹洲。"
        ],
        "notes": "",
        "id": "4f8f447baec8a4ede14df2426e28f195"
    },
    {
        "author": "吴潜",
        "dynasty": "宋",
        "type": "词",
        "rhythmic": "水调歌头",
        "title": "",
        "preface": "",
        "paragraphs": [
            "若说故园景，何止可消忧。",
            "买邻谁欲来住，须把万金酬。",
            "屋外泓澄是水，水外阴森是竹，风月尽兜收。",
            "柳径荷漪畔，灯火系渔舟。",
            "且东皋，田二顷，稻粱谋。",
            "竹篱茅舍，窗户不用玉为钩。",
            "新擘黄鸡肉嫩，新斫紫螯膏美，一醉自悠悠。",
            "巴得春来到，芦笋长沙洲。"
        ],
        "notes": "",
        "id": "3d2097a006cf198b1f4d0a2cc22d16c0"
    },
    {
        "author": "吴潜",
        "dynasty": "宋",
        "type": "词",
        "rhythmic": "水调歌头",
        "title": "",
        "preface": "",
        "paragraphs": [
            "老子百般足，无事可闲忧。",
            "几年思返林壑，今日愿方酬。",
            "潦倒戏衫舞袖，郎讲门槌拍板，端的这回收。",
            "日月两浮毂，身世一虚舟。",
            "想鹪鹩，与鸿鹄，不相谋。",
            "惊鳞万里深逝，谁肯更吞钩。",
            "醉则北窗高卧，醒则南园行乐，莫莫更悠悠。",
            "云在山中谷，月在水中洲。"
        ],
        "notes": "",
        "id": "67190c8a7d69a576fc55a3e4161ee27e"
    },
    {
        "author": "吴潜",
        "dynasty": "宋",
        "type": "词",
        "rhythmic": "水调歌头",
        "title": "",
        "preface": "",
        "paragraphs": [
            "已是三堪乐，更是百无忧。",
            "山朋溪友呼酒，互劝复争酬。",
            "钓水肥鲜鳊鳜，采树甘鲜梨栗，䆉稏一齐收",
            "树底飞轻盖，溪上放轻舟。",
            "笑鸱夷，名已谢，利还谋。",
            "蜗蝇些小头角，何事被渠钩。",
            "春际鹭翻蝶舞，秋际猿啼鹤唳，物我共悠悠。",
            "倚棹明当发，归梦落三洲。"
        ],
        "notes": "",
        "id": "b99fe6c84ccd53463b80f1a8fc153232"
    },
    {
        "author": "吴潜",
        "dynasty": "宋",
        "type": "词",
        "rhythmic": "水调歌头",
        "title": "",
        "preface": "",
        "paragraphs": [
            "今岁月和桂，不肯作中秋。",
            "一年惟此佳节，底事白教休。",
            "我已侵寻七秩，况复轮囷万感，合恨更分愁。",
            "先自无聊赖，雨意得能稠。",
            "天柱峰，知何处，老难游。",
            "痴云如妒，不知弦管可吹不。",
            "安得风姨扫荡，推出团圆月姊，便遣桂香浮。",
            "世事十常九，不使展眉头。"
        ],
        "notes": "",
        "id": "a7258b5afc3ccb9bcc3201ac98557bd1"
    },
    {
        "author": "吴潜",
        "dynasty": "宋",
        "type": "词",
        "rhythmic": "水调歌头",
        "title": "",
        "preface": "",
        "paragraphs": [
            "屯结海云阵，奋击藉雷公。",
            "忽然天宇轩豁，杲日正当空。",
            "照出榴花丹艳，映出栀花玉色，生意与人同。",
            "闭纵一翻手，造化不言功。",
            "想平畴，禾穟穟，黍芄芄。",
            "老农拍手相问，相劳笑声中。",
            "办取黄鸡白酒，演了山歌村舞，等得庆年丰。",
            "此际莼鲈客，倚楫待西风。"
        ],
        "notes": "",
        "id": "7e57e0ef01a3c68a04efdc1554546c30"
    },
    {
        "author": "吴潜",
        "dynasty": "宋",
        "type": "词",
        "rhythmic": "水调歌头",
        "title": "",
        "preface": "",
        "paragraphs": [
            "天宇正高爽，更蹑最高楼。",
            "长风为我驱驾，极目海山头。",
            "不用牛山孟浩，不用齐山杜牧，人景自堪酬。",
            "举酒酹空阔，汗漫与为游。",
            "拈黄花，怜白首，恨难收。",
            "颓龄使汝能制，何待更封留。",
            "眼底朱甍画栋，往往人非物是，蟋蟀自鸣秋。",
            "万里一搔首，无处著萧飕。"
        ],
        "notes": "",
        "id": "92c1fa963d02bc8b0c364acd3b747d97"
    },
    {
        "author": "吴潜",
        "dynasty": "宋",
        "type": "词",
        "rhythmic": "水调歌头",
        "title": "",
        "preface": "",
        "paragraphs": [
            "重九先三日，领客上危楼。",
            "满城风雨都住，天亦相邀头。",
            "右手持杯满泛，左手持螯大嚼，萸菊互相酬。",
            "徒倚阑干角，一笑与云浮。",
            "望平畴，千万顷，稻粱收。",
            "江澄海晏无事，赢得小迟留。",
            "但恨流光抹电，假似年华七十，只有六番秋。",
            "戏马台休问，破帽已飕飕。"
        ],
        "notes": "",
        "id": "fa0321f984ed8175dc7b2af3e615cb13"
    },
    {
        "author": "吴潜",
        "dynasty": "宋",
        "type": "词",
        "rhythmic": "水调歌头",
        "title": "",
        "preface": "",
        "paragraphs": [
            "过了中秋后，今夜月方佳。",
            "看来前夜圆满，才自阙些些。",
            "扫尽乌云黑雾，放出青霄碧落，恰似我情怀。",
            "把酒自斟酌，脱落到形骸。",
            "问渠侬，分玉镜，断金钗。",
            "少年心事，不知容易鬓边华。",
            "千古天同此月，千古人同此兴，不是旋安排。",
            "安得高飞去，长以月为家。"
        ],
        "notes": "",
        "id": "db2f70875bf592931dad8da335caf621"
    },
    {
        "author": "吴潜",
        "dynasty": "宋",
        "type": "词",
        "rhythmic": "水调歌头",
        "title": "",
        "preface": "",
        "paragraphs": [
            "老圃无关锁，放客意中行。",
            "颇欣天地开阔，烟钓与云耕。",
            "荷长亭亭翠盖，竹长森森翠葆，景致闹装成。",
            "几树榴花发，映水色偏明。",
            "绮楼空，金屋静，恨难平。",
            "鼓笙潇笛，谁怜冷落暗尘局。",
            "回首百年人事，转眼几番今古，日迈月俱征。",
            "且尽一杯酒，退步是前程。"
        ],
        "notes": "",
        "id": "1c51dbe33a845121278a3b6289c5c0c9"
    },
    {
        "author": "吴潜",
        "dynasty": "宋",
        "type": "词",
        "rhythmic": "水调歌头",
        "title": "",
        "preface": "",
        "paragraphs": [
            "小队旌旗出，画鹢倚嵩竹。",
            "青秧白水无际，中有一犁耕。",
            "听得田翁相语，今岁时年恰好，眨眼是秋成。",
            "老守何能解，持此报皇明。",
            "望家山，千里外，楚云平。",
            "良田二顷，非村非郭枕柴局。",
            "况有檐林香透，更有杨堤阴合，魂梦每宵征。",
            "巴得西风起，吾亦文前程。"
        ],
        "notes": "",
        "id": "de8d834177c38b566197b862e84426d4"
    },
    {
        "author": "吴潜",
        "dynasty": "宋",
        "type": "词",
        "rhythmic": "水调歌头",
        "title": "",
        "preface": "",
        "paragraphs": [
            "有客抱幽独，高立万人头。",
            "东湖千顷烟雨，占断几春秋。",
            "自有茂林修竹，不用买花沽酒，此乐若为酬。",
            "秋到天空阔，浩气与云浮。",
            "叹吾曹，缘五斗，尚迟留。",
            "练江亭下，长忆闲了钓鱼舟。",
            "矧更飘摇身世，又更奔腾岁月，辛苦复何求。",
            "咫尺桃源隔，他日拟重游。"
        ],
        "notes": "",
        "id": "06b43b173cd2b2e8f5b5f53ec7db014f"
    },
    {
        "author": "吴潜",
        "dynasty": "宋",
        "type": "词",
        "rhythmic": "水调歌头",
        "title": "",
        "preface": "",
        "paragraphs": [
            "榆塞脱忧责，兰径遂游嬉。",
            "吾年逾六望七，休退已称迟。",
            "日日登山临水，夜夜早眠晏起，岂得不便宜。",
            "有酒数杯酒，无事一枰棋。",
            "休更□，世途恶，宦久羁。",
            "□深林密，去路人物两忘机。",
            "昨日既盟鸥鹭，今日又盟猿鹤，终久以为期。",
            "蜀魄不知我，犹道不如归。"
        ],
        "notes": "",
        "id": "407b8e36a7e987e5d598332fe4e55457"
    },
    {
        "author": "吴潜",
        "dynasty": "宋",
        "type": "词",
        "rhythmic": "水调歌头",
        "title": "",
        "preface": "",
        "paragraphs": [
            "每怀天下士，要与共艰危。",
            "谁知暗里摸索，得此世间奇。",
            "却笑当年坡老，过眼翻迷五色，遇合古难之。",
            "访我鸳湖上，真足慰心期。",
            "醉谈兵，愁论世，夜阑时。",
            "自怜磊块，近来鬓底两三丝。",
            "目送云帆西去，肠断风尘北起，老泪欲垂垂。",
            "骐骥思长坂，好鸟择高枝。"
        ],
        "notes": "",
        "id": "c8c022666264e44aa969c88c668cbde8"
    },
    {
        "author": "吴潜",
        "dynasty": "宋",
        "type": "词",
        "rhythmic": "水调歌头",
        "title": "",
        "preface": "",
        "paragraphs": [
            "勋业竟何许，日日倚危楼。",
            "天风吹动襟袖，身世一轻鸥。",
            "山际云收云合，沙际舟来舟去，野意已先秋。",
            "很石痴顽甚，不省古今愁。",
            "郗兵强，韩舰整，说徐州。",
            "但怜吾衰久矣，此事恐悠悠。",
            "欲破诸公磊块，且倩一杯浇酹，休要问更筹。",
            "星斗阑干角，手摘莫惊不。"
        ],
        "notes": "",
        "id": "8b0f5ac26cb60556dbba15188f925f93"
    },
    {
        "author": "吴潜",
        "dynasty": "宋",
        "type": "词",
        "rhythmic": "水调歌头",
        "title": "",
        "preface": "",
        "paragraphs": [
            "才惜季方去，又更别元方。",
            "惊心天上双凤，接翅下高冈。",
            "万里瞿塘烟浪，一片昭亭云月，渺渺正相望。",
            "夜雨连风壑，此意独凄凉。",
            "杜鹃声，犹不住，搅离肠。",
            "黄鸡白酒，吾意归兴动江乡。",
            "人事纷纷难料，世事悠悠难说，何处问穹苍。",
            "肯落儿曹泪，一笑付沧浪。"
        ],
        "notes": "",
        "id": "345a75f80a53073b9a89e7afdf605017"
    },
    {
        "author": "吴潜",
        "dynasty": "宋",
        "type": "词",
        "rhythmic": "水调歌头",
        "title": "",
        "preface": "",
        "paragraphs": [
            "宛水才停棹，一舸又澄江。",
            "岩花篱蕊开遍，时节正重阳。",
            "唤起沙汀渔父，揽取一天秋色，无处不潇湘。",
            "有酒时鲸吸，醉里是吾乡。",
            "济时心，忧国志，问穹苍。",
            "是非得失，成败何用苦论量。",
            "年事飞乌奔兔，世事崩崖惊浪，此别意茫茫。",
            "但愿身强健，努力报君王。"
        ],
        "notes": "",
        "id": "8374e369d962aa32a39d18f7ff4d1ab8"
    },
    {
        "author": "吴潜",
        "dynasty": "宋",
        "type": "词",
        "rhythmic": "水调歌头",
        "title": "",
        "preface": "",
        "paragraphs": [
            "皎月亦长有，今夜独娟娟。",
            "浮云万里收尽，人在水晶奁。",
            "矫首银河澄澈，搔首金风浩荡，毛发亦冷然。",
            "宇宙能空阔，磨蚁正回旋。",
            "倩渔翁，撑舴艋，柳阴边。",
            "垂纶下饵，须臾钓得两三鲜。",
            "唤客烹鱼酾酒，伴我高吟长啸，烂醉即佳眠。",
            "何用骖鸾去，已是地行仙。"
        ],
        "notes": "",
        "id": "a4a92dda1adf545af5927fd0de02accd"
    },
    {
        "author": "吴潜",
        "dynasty": "宋",
        "type": "词",
        "rhythmic": "水调歌头",
        "title": "",
        "preface": "",
        "paragraphs": [
            "铁瓮古形势，相对立金焦。",
            "长江万里东注，晓吹卷惊涛。",
            "天际孤云来去，水际孤帆上下，天共水相邀。",
            "远岫忽明晦，好景画难描。",
            "混隋陈，分宋魏，战孙曹。",
            "回头千载陈迹，痴绝倚亭皋。",
            "惟有汀边鸥鹭，不管人间兴废，一抹度青霄。",
            "安得身飞去，举手谢尘嚣。"
        ],
        "notes": "",
        "id": "a493a9b03cb042f7f259f67099dc9d28"
    },
    {
        "author": "吴潜",
        "dynasty": "宋",
        "type": "词",
        "rhythmic": "水龙吟",
        "title": "",
        "preface": "",
        "paragraphs": [
            "十洲三岛蓬壶，是花锦、一团装就。",
            "轻车细辇，绮罗香里，夜光如昼。",
            "朱户笙箫，画楼帘幕，有人回首。",
            "想金莲灿烂，星球缥缈，那风景、年时旧。",
            "应念白头太守。",
            "怎红旗、六街穿透。",
            "铺排玳席，追陪珠履，且酾春酎。",
            "楚舞秦讴，半慵莺舌，叠翻鸳袖。",
            "把千门喜色，万家和气，祝君王寿。"
        ],
        "notes": "",
        "id": "9c765976acdbc70c8f1176efaaeef43f"
    },
    {
        "author": "吴潜",
        "dynasty": "宋",
        "type": "词",
        "rhythmic": "永遇乐",
        "title": "",
        "preface": "",
        "paragraphs": [
            "祝告天公，放灯时节，且收今雨。",
            "万户今门，六街三市，绽水晶云母。",
            "香车宝马，珠帘翠幕，不怕禁更敲五。",
            "霓裳曲，惊回好梦，误游紫宫朱府。",
            "沈思旧日京华，风景逗晓，犹听戏鼓。",
            "分镜圆时，断钗合处，倩笑歌与舞。",
            "如今闲院，蜂残蛾褪，消夜果边自语。",
            "亏人日煞，梅花纸帐，权将睡补。"
        ],
        "notes": "",
        "id": "09e71502da6384c5630ea9ec14f715d7"
    },
    {
        "author": "吴潜",
        "dynasty": "宋",
        "type": "词",
        "rhythmic": "永遇乐",
        "title": "",
        "preface": "",
        "paragraphs": [
            "天上人间，这般光景，管无风雨。",
            "绣户珠帘，锦坊花巷，戏队将嫫母。",
            "月扇团圆，星球灿烂，路偏市三街五。",
            "升平事，牙旗铁马，且还旧家藩府。",
            "三垂见说，凯歌频奏，渐次不烦颦鼓。",
            "双凤云间，六鳌尘外，想间都人欢舞。",
            "火城春近，金莲地市，消夜果边曾语。",
            "如今但，梅花纸帐，睡魔欠补。"
        ],
        "notes": "",
        "id": "e912a1bdd4b3c7bbb84e4226ed135d19"
    },
    {
        "author": "吴潜",
        "dynasty": "宋",
        "type": "词",
        "rhythmic": "永遇乐",
        "title": "",
        "preface": "",
        "paragraphs": [
            "和气熏来，这般光景，管无风雨。",
            "画栋朱甍，锦坊绣巷，娘子将嫫母。",
            "星球高挂，灯楼趱出，良夜正消增五。",
            "遨头事，牙旗铁马，且还那时鄞府。",
            "甘泉见说，捷书频奏，渐次不烦颦鼓。",
            "双凤云间，六鳌海上，祝赞齐手舞。",
            "三呼声里，君王万寿，岁岁传柑笑语。",
            "便都把，升平旧曲，腔儿旋补。"
        ],
        "notes": "",
        "id": "e9dbeeaedcc65203884effe8f0e771a4"
    },
    {
        "author": "吴潜",
        "dynasty": "宋",
        "type": "词",
        "rhythmic": "汉宫春",
        "title": "",
        "preface": "",
        "paragraphs": [
            "楼观齐雪，正霜明天净，一雁高飞。",
            "江南倦客徙倚，目断双溪。",
            "凭阑自语，算从来、总是儿痴。",
            "青镜里，数丝点鬓，问渠何事忘归。",
            "幸有三椽茅屋，更小园随分，秋实春菲。",
            "几多清风皎月，美景良时。",
            "陶贤乐圣，尽由他、歧路危机。",
            "须信道，功名富贵，大都磨蚁醯鸡。"
        ],
        "notes": "",
        "id": "5f20c80c6debd039bb7693a5e6222c5e"
    },
    {
        "author": "吴潜",
        "dynasty": "宋",
        "type": "词",
        "rhythmic": "江城子",
        "title": "",
        "preface": "",
        "paragraphs": [
            "家园十亩屋头边。",
            "正春妍。",
            "酿花天。",
            "杨柳多情，拂拂带轻烟。",
            "别馆闲亭随分有，时策杖，小盘旋。",
            "采山钓水美而鲜。",
            "饮中仙。",
            "醉中禅。",
            "闲处光阴，赢得日高眠。",
            "一品高官人道好，多少事，碎心田。"
        ],
        "notes": "",
        "id": "4291a5270fb5d2bb6f57e9f5dccd3eac"
    },
    {
        "author": "吴潜",
        "dynasty": "宋",
        "type": "词",
        "rhythmic": "沁园春",
        "title": "",
        "preface": "",
        "paragraphs": [
            "二十年前，君王东顾，诏牧此州。",
            "念昔时豪杰，犹难辟阖，如金老大，却更迟留。",
            "四载相望，三春又半，邂逅劭农得纵游。",
            "田畴事，是桑条正长，麦含初抽。",
            "悠悠。",
            "身世何求。",
            "算七十迎头合罢休。",
            "谩绕堤旌纛，牵连鹢棹，喧天鼓吹，断送龙舟。",
            "翠巘层边，碧云堆处，一担担来天外愁。",
            "如何好，且同斟绿醑，自课清讴。"
        ],
        "notes": "",
        "id": "31c4ca2e3ab0e379966158346f566c12"
    },
    {
        "author": "吴潜",
        "dynasty": "宋",
        "type": "词",
        "rhythmic": "沁园春",
        "title": "",
        "preface": "",
        "paragraphs": [
            "笑指颓龄，循环雌甲，卦数已圆。",
            "叹蜀公高洁，休官去岁，温公耆旧，入社今年。",
            "底事崎岖，苍颜白发，犹拥貔貅护海堧。",
            "君恩重，算何能报国，未许归田。",
            "遥怜。",
            "宛居山前。",
            "正水涨溪肥系钓船。",
            "纵葵榴花闹，菖蒲酒美，都成客里，争似家边。",
            "寄语儿曹，若为翁寿，只把鸥盟更要坚。",
            "翁还祝，愿欃枪日静，䆉稏云连。"
        ],
        "notes": "",
        "id": "086c0c5a6f00189f2d182a27e4c8ec18"
    },
    {
        "author": "吴潜",
        "dynasty": "宋",
        "type": "词",
        "rhythmic": "沁园春",
        "title": "",
        "preface": "",
        "paragraphs": [
            "夜雨三更，有人敧枕，晓檐报晴。",
            "算顽云痴雾，不难扫荡，青天白日，元自分明。",
            "权植油幢，聊张皂纛，坐听前驺鼓角鸣。",
            "君休诧，岂宣申南翰，成旦东征。",
            "鸿冥。",
            "哽噎秋声。",
            "正万里榆关未罢兵。",
            "幸扬州上督，为吾石友，荆州元帅，是我梅兄。",
            "约束鲸鲵，奠安鼪鼠，更使嵎夷海晏清。",
            "连宵看，怕天狼隐耀，太白沈枪。"
        ],
        "notes": "",
        "id": "eb9ee252a3d4f07fad123157aa483660"
    },
    {
        "author": "吴潜",
        "dynasty": "宋",
        "type": "词",
        "rhythmic": "沁园春",
        "title": "",
        "preface": "",
        "paragraphs": [
            "落雁横空，乱鸦投树，孤村暮烟。",
            "有渔翁拖网，牧儿戴笠，行从水畔，唱过山前。",
            "云阁还垂，雨低欲堕，何处行人唤渡船。",
            "萧萧处，更柴门草店，竹外松边。",
            "凄然。",
            "倚马停鞭。",
            "叹客袂征衫岁月迁。",
            "既不缘富贵，功名系绊，非因妻子，田宅萦牵。",
            "只有寸心，难忘斯世，磊块轮囷知者天。",
            "愁无奈，且三杯浊酒，一枕酣眠。"
        ],
        "notes": "",
        "id": "e6fe2ee8f0d66bf048eefdd0f2b54d27"
    },
    {
        "author": "吴潜",
        "dynasty": "宋",
        "type": "词",
        "rhythmic": "沁园春",
        "title": "",
        "preface": "",
        "paragraphs": [
            "第一江山，无边境界，压四百州。",
            "正天低云冻，山寒木落，萧条楚塞，寂寞吴舟。",
            "白鸟孤飞，暮鸦群注，烟霭微茫锁戌楼。",
            "凭阑久。",
            "问匈奴未灭，底事菟裘。",
            "回头。",
            "祖敬何刘。",
            "曾解把功名谈笑收。",
            "算当时多少，英雄气概，到今惟有，废垅荒丘。",
            "梦里光阴，眼前风景，一片今愁共古愁。",
            "人间事，尽悠悠且且，莫莫休休。"
        ],
        "notes": "",
        "id": "7eb5eea8bd977067fbf9bf4ede7e225a"
    },
    {
        "author": "吴潜",
        "dynasty": "宋",
        "type": "词",
        "rhythmic": "洞仙歌",
        "title": "",
        "preface": "",
        "paragraphs": [
            "冠儿遍簇，那时人消瘦。",
            "玉斝琼卮劝君酒。",
            "是清凉境界，露湿烟凝，香更重，非是沈檀合就。",
            "四窗花满砌，争似家山，橙蟹将肥重回首。",
            "花亦为君怜，草木禽鱼，相思处、莫如乡旧。",
            "更西风、溪莼与香鲈，想别墅樵渔，费他侦候。"
        ],
        "notes": "",
        "id": "fce92570e5a335e478f70996147b6e69"
    },
    {
        "author": "吴潜",
        "dynasty": "宋",
        "type": "词",
        "rhythmic": "洞仙歌",
        "title": "",
        "preface": "",
        "paragraphs": [
            "□□□□，□□□□瘦。",
            "□□□□□□酒。",
            "□□深，碎蕊残萼都收，归簟枕，谁道栀橐敢就。",
            "月边偏爱惜，冰玉肌肤，应对垣娥共搔首。",
            "疑怪得中原，讹道天花，胡尘后、可堪怀旧。",
            "且海国、浮沈醉花心，喜近日烽烟，渐消亭候。"
        ],
        "notes": "",
        "id": "0082f28500fb440558499505ec4ff03f"
    },
    {
        "author": "吴潜",
        "dynasty": "宋",
        "type": "词",
        "rhythmic": "浣溪沙",
        "title": "",
        "preface": "",
        "paragraphs": [
            "半饷西风暖换凉。",
            "岩花月魄衬云裳。",
            "一杯旋擘翠橙香。",
            "旧酝不妨排日醉，新篘尚可去时尝。",
            "无何乡里是吾乡。"
        ],
        "notes": "",
        "id": "eb9f1614ea49d3b88ec3ce550d4f62f4"
    },
    {
        "author": "吴潜",
        "dynasty": "宋",
        "type": "词",
        "rhythmic": "浣溪沙",
        "title": "",
        "preface": "",
        "paragraphs": [
            "宫额新涂一半黄。",
            "蔷薇空自效颦忙。",
            "澹然风韵道家妆。",
            "可惜今宵无皓月，尚怜向晓有繁霜。",
            "何妨手拈一枝香。"
        ],
        "notes": "",
        "id": "3687702fe978cfe861270c1994c94bfd"
    },
    {
        "author": "吴潜",
        "dynasty": "宋",
        "type": "词",
        "rhythmic": "浣溪沙",
        "title": "",
        "preface": "",
        "paragraphs": [
            "最好荼縻白间黄。",
            "消他蜂蝶采花忙。",
            "春残红粉厌梳妆。",
            "毕卓正思身夜瓮，刘章底用令秋霜。",
            "今宵帏枕十分香。"
        ],
        "notes": "",
        "id": "7f9dd4f7149dc87183f9c7de4d48f7ec"
    },
    {
        "author": "吴潜",
        "dynasty": "宋",
        "type": "词",
        "rhythmic": "浣溪沙",
        "title": "",
        "preface": "",
        "paragraphs": [
            "雨过池堂水长芽。",
            "放开晴日正宣花。",
            "十洲三岛撰繁华。",
            "水畔丽人唐客恨，山阴佳客晋人怀。",
            "可怜云蕊与风葩。"
        ],
        "notes": "",
        "id": "7779351bbc0318667ef5895b06225d97"
    },
    {
        "author": "吴潜",
        "dynasty": "宋",
        "type": "词",
        "rhythmic": "浣溪沙",
        "title": "",
        "preface": "",
        "paragraphs": [
            "正好江乡笋蕨芽。",
            "他乡却看担头花。",
            "只将蝶梦付南华。",
            "万事纷纭都入幻，一杯邂逅且忘怀。",
            "年年秋卉与春葩。"
        ],
        "notes": "",
        "id": "fdd424fd70b1e177b0101ecc395bcd53"
    },
    {
        "author": "吴潜",
        "dynasty": "宋",
        "type": "词",
        "rhythmic": "浣溪沙",
        "title": "",
        "preface": "",
        "paragraphs": [
            "海棠已绽牡丹芽。",
            "犹有东君向上花。",
            "不须惆怅怨春华。",
            "装缀园林新景物，推敲风月旧情怀。",
            "也饶浪蕊与浮葩。"
        ],
        "notes": "",
        "id": "77b98662a08556ef8bc84440d0ccdf45"
    },
    {
        "author": "吴潜",
        "dynasty": "宋",
        "type": "词",
        "rhythmic": "浣溪沙",
        "title": "",
        "preface": "",
        "paragraphs": [
            "春岸春风荻已芽。",
            "推排春事到芦花。",
            "只应推上鬓边华。",
            "投老未归真左计，久阴得霁且舒怀。",
            "红红白白有残葩。"
        ],
        "notes": "",
        "id": "81d26a35604154455ce3810a13cc7795"
    },
    {
        "author": "吴潜",
        "dynasty": "宋",
        "type": "词",
        "rhythmic": "浣溪沙",
        "title": "",
        "preface": "",
        "paragraphs": [
            "庆赏元宵只愿情。",
            "天公每事秤能平。",
            "管教檐溜便收声。",
            "三市海巡那惜夜，九街社火亦争名。",
            "权将歌酒作工程。"
        ],
        "notes": "",
        "id": "0d61ba91d25078fc1285d30687d0c316"
    },
    {
        "author": "吴潜",
        "dynasty": "宋",
        "type": "词",
        "rhythmic": "浪淘沙",
        "title": "",
        "preface": "",
        "paragraphs": [
            "望月眼穿东。",
            "云幕千重。",
            "有时推出赖他风。",
            "恰似玉环犹未窦，得恁玲珑。",
            "谁在华山峰。",
            "一半天中。",
            "君逾五十我成翁。",
            "未必明年如此夜，笑口难逢。"
        ],
        "notes": "",
        "id": "5aea00e7dd7c6301091c7370847f41d0"
    },
    {
        "author": "吴潜",
        "dynasty": "宋",
        "type": "词",
        "rhythmic": "浪淘沙",
        "title": "",
        "preface": "",
        "paragraphs": [
            "长记去年时。",
            "雪满征衣。",
            "佳人携手画楼西。",
            "今日关山千里外，此恨谁知。",
            "想见绿窗低。",
            "依旧空闺。",
            "惜春还是惜花飞。",
            "纵有游蜂偷得去，争似帘帷。"
        ],
        "notes": "",
        "id": "256e7a3580aa82b91db6b0bfe9611222"
    },
    {
        "author": "吴潜",
        "dynasty": "宋",
        "type": "词",
        "rhythmic": "浪淘沙",
        "title": "",
        "preface": "",
        "paragraphs": [
            "家在敬亭东。",
            "老桧苍枫。",
            "浮生何必寄萍蓬。",
            "得似满庭芳一曲，美酒千锺。",
            "万事转头空。",
            "聚散匆匆。",
            "片帆稳挂晓来风。",
            "别后平安真信息，付与飞鸿。"
        ],
        "notes": "",
        "id": "f66f0f2e6072281df6f82fd31b131775"
    },
    {
        "author": "吴潜",
        "dynasty": "宋",
        "type": "词",
        "rhythmic": "海棠春",
        "title": "",
        "preface": "",
        "paragraphs": [
            "苍龙夭矫停今雨。",
            "正不待、云吞雾吐。",
            "绝笑大夫松，今古闲言语。",
            "清光冷艳侵入处。",
            "漏月影、婆娑自舞。",
            "拟作岁寒人，此愿天应许。"
        ],
        "notes": "",
        "id": "f79896a25ebdf613dadef303b169f1ef"
    },
    {
        "author": "吴潜",
        "dynasty": "宋",
        "type": "词",
        "rhythmic": "海棠春",
        "title": "",
        "preface": "",
        "paragraphs": [
            "嫩晴还更宜轻雨。",
            "最好处、欲开未吐。",
            "一点聘梅心，千古凭谁语。",
            "脸霞晕锦娇人处。",
            "肯浪逐、红围翠舞。",
            "银烛莫高烧，春梦无多许。"
        ],
        "notes": "",
        "id": "7381e4c65f9d799247d632a218c385cc"
    },
    {
        "author": "吴潜",
        "dynasty": "宋",
        "type": "词",
        "rhythmic": "海棠春",
        "title": "",
        "preface": "",
        "paragraphs": [
            "海棠亭午沾疏雨。",
            "便一饷、胭脂尽吐。",
            "老去惜花心，相对花无语。",
            "羽书万里飞来处。",
            "报扫荡、狐嗥兔舞。",
            "濯锦古江头，飞景还如许。"
        ],
        "notes": "",
        "id": "64e18dffc7d9c5044ffe73f6cbc7fcb9"
    },
    {
        "author": "吴潜",
        "dynasty": "宋",
        "type": "词",
        "rhythmic": "海棠春",
        "title": "",
        "preface": "",
        "paragraphs": [
            "天涯芳草迷征路。",
            "还又是、匆匆春去。",
            "乌兔里光阴，莺燕边情绪。",
            "云梢雾末，溪桥野渡，尽是春愁落处。",
            "把酒劝斜阳，小向花间驻。"
        ],
        "notes": "",
        "id": "231605953b968604c3aa2c7bc52bf95c"
    },
    {
        "author": "吴潜",
        "dynasty": "宋",
        "type": "词",
        "rhythmic": "清平乐",
        "title": "",
        "preface": "",
        "paragraphs": [
            "轻轻却暑。",
            "只是些儿雨。",
            "喜看新抽麻与苎。",
            "他家烟水墅。",
            "晚山放出青青。",
            "是谁簸弄阴晴。",
            "老子何时去也，祗应露湿金茎。"
        ],
        "notes": "",
        "id": "10b63db08b63ad8f6acda951b762b4e6"
    },
    {
        "author": "吴潜",
        "dynasty": "宋",
        "type": "词",
        "rhythmic": "渔家傲",
        "title": "",
        "preface": "",
        "paragraphs": [
            "遍阅芳园闲半昼。",
            "残花尚有榴裙皱。",
            "倦鸟投林云返岫。",
            "人影瘦。",
            "可怜身世为他囿。",
            "燕子飞来还忆旧。",
            "回头又是梅黄候。",
            "且尽一杯昌歜酒。",
            "凝睇久。",
            "晚风细雨沾衫袖。"
        ],
        "notes": "",
        "id": "ab387e9c77fe1941ecb114ca50e681ff"
    },
    {
        "author": "吴潜",
        "dynasty": "宋",
        "type": "词",
        "rhythmic": "渔家傲",
        "title": "",
        "preface": "",
        "paragraphs": [
            "每日困慵当午昼。",
            "出来便解双眉皱。",
            "一带朦胧烟雨岫。",
            "山翁瘦。",
            "林泉纵好他园囿。",
            "一见此君如话旧。",
            "玉版老师呼唤候。",
            "万立琅玕争劝酒。",
            "踌躇久。",
            "清风收拾归怀袖。"
        ],
        "notes": "",
        "id": "701736b9c0d87b8bdb0294350e1f0c00"
    },
    {
        "author": "吴潜",
        "dynasty": "宋",
        "type": "词",
        "rhythmic": "满庭芳",
        "title": "",
        "preface": "",
        "paragraphs": [
            "春水溶溶，春山漠漠，淡烟浅罩轻笼。",
            "危楼阑槛，掠面小东风。",
            "又是飞花落絮，芳草暗、万绿成丛。",
            "闲徙倚，百年人事，都在画船中。",
            "故园，无恙否，一溪翠竹，两径苍松。",
            "更有鱼堪钓，有秫堪舂。",
            "底事尘驱物役，空回首、社燕秋鸿。",
            "功名已，萧骚短鬓，分付与青铜。"
        ],
        "notes": "",
        "id": "5e7b78393f3f3bfe6c8e7d20c1bfb4eb"
    },
    {
        "author": "吴潜",
        "dynasty": "宋",
        "type": "词",
        "rhythmic": "满庭芳",
        "title": "",
        "preface": "",
        "paragraphs": [
            "漠漠春阴，疏疏春雨，鹁鸠唤起春眠。",
            "小园人静，独自倚秋千。",
            "又见飘红堕雪，芳径里、都是花钿。",
            "年年事，闲愁闲闷，挂在绿杨边。",
            "寻思，都遍了，功名竹帛，富贵貂蝉。",
            "但身为利锁，心被名牵。",
            "争似依山傍水，数椽外、二顷良田。",
            "无萦绊，炊粳酿秫，长是好花天。"
        ],
        "notes": "",
        "id": "a3be0517141b6de46907335cc1f55924"
    },
    {
        "author": "吴潜",
        "dynasty": "宋",
        "type": "词",
        "rhythmic": "满江红",
        "title": "",
        "preface": "",
        "paragraphs": [
            "回首家园，竹多屋、水还多竹。",
            "那更是，千峰凝翠，一溪凝绿。",
            "多谢故人相问讯，奚奴步步收珠玉。",
            "叹暮林、飞鸟也知还，寻归宿。",
            "遍历了，岳与牧。",
            "享过了，官与禄。",
            "算平生万事，尽无不足。",
            "争奈乞身犹未可，只缘欠种清闲福。",
            "想瞿硎、仙子亦相思，山之隩。"
        ],
        "notes": "",
        "id": "72bb66125dfa797169a8f4b460a4ca17"
    },
    {
        "author": "吴潜",
        "dynasty": "宋",
        "type": "词",
        "rhythmic": "满江红",
        "title": "",
        "preface": "",
        "paragraphs": [
            "午枕神游，晓鸡唱、城关偷度。",
            "俄顷里、笋舆伊轧，征夫前路。",
            "路入江南天地阔，黄云翠浪千千亩。",
            "有皤翁、三五喜相迎，邻田父。",
            "旋策杖，寻幽圃。",
            "旋挈榼，陈高俎。",
            "疑此身归去，朱陵丹府。",
            "布谷数声惊梦断，纱窗小阵梅黄雨。",
            "把人间、万事一般看，投芳醑。"
        ],
        "notes": "",
        "id": "bf119fce338053aeacd6148e210b3736"
    },
    {
        "author": "吴潜",
        "dynasty": "宋",
        "type": "词",
        "rhythmic": "满江红",
        "title": "",
        "preface": "",
        "paragraphs": [
            "钉饾残花，也随分、红红白白。",
            "缘底事，春才好处，又成轻别。",
            "芳草凄迷归路远，子规更叫黄昏月。",
            "倚阑干、触处是浓愁，凭谁说。",
            "我不厌，尊罍挈。",
            "君莫放，笙歌彻。",
            "自河南丞相，有兹宾客。",
            "一笑何曾千古换，半醺便觉乾坤窄。",
            "怕转头、天际望归舟，江山隔。"
        ],
        "notes": "",
        "id": "dbdcfa774e5e26216c643c695296eee3"
    },
    {
        "author": "吴潜",
        "dynasty": "宋",
        "type": "词",
        "rhythmic": "满江红",
        "title": "",
        "preface": "",
        "paragraphs": [
            "寒食清明，叹人在、天涯海角。",
            "饶锦绣，十洲装就，只成离索。",
            "岁去已空莺燕侣，年来尽负鸥凫约。",
            "想南溪、溪水一篙深，孤舟泊。",
            "天向晚，东风恶。",
            "春向晚，花容薄。",
            "又荼縻架底，绿阴成幄。",
            "舴艋也闻钲鼓闹，秋千半当笙歌乐。",
            "问山公、倒载接�奈蓿�都休却。"
        ],
        "notes": "",
        "id": "e2dd3420e6f7e8ce3ce3c1e1a9e89024"
    },
    {
        "author": "吴潜",
        "dynasty": "宋",
        "type": "词",
        "rhythmic": "满江红",
        "title": "",
        "preface": "",
        "paragraphs": [
            "问信江梅，渐推出、红苞绿萼。",
            "堪爱处，平生怀抱，岁寒为托。",
            "瘦骨皱皮犹老硬，孤标独韵难描摸。",
            "怕东君、压住等春来，鞭先著。",
            "止渴事，风烟邈。",
            "和羹事，风波恶。",
            "想翠禽啁哳，笑他都错。",
            "争似花开颓醉玉，月天更引霜天角。",
            "便一年、强作十年人，山中乐。"
        ],
        "notes": "",
        "id": "bbac3871af1c3b09518e77fab8f6669a"
    },
    {
        "author": "吴潜",
        "dynasty": "宋",
        "type": "词",
        "rhythmic": "满江红",
        "title": "",
        "preface": "",
        "paragraphs": [
            "犹记长安，共攀折、琼林仙萼。",
            "人已去，年年梅放，怨怀谁托。",
            "和靖吟魂应未醒，补之画手何能摸。",
            "更堪怜、老子此时来，愁难著。",
            "云昼晚，烟宵邈。",
            "春欲近，风偏恶。",
            "早阑干片片，飘零相错。",
            "邂逅聊拼花底醉，迟留莫管城头角。",
            "且起居、魏卫国夫人，闻安乐。"
        ],
        "notes": "",
        "id": "fd3a9c4d885eff99ad266a4dbdd8b360"
    },
    {
        "author": "吴潜",
        "dynasty": "宋",
        "type": "词",
        "rhythmic": "满江红",
        "title": "",
        "preface": "",
        "paragraphs": [
            "安晚堂前，梅开尽、都无留萼。",
            "依旧是、铁心老子，故情堪托。",
            "长恐寿阳脂粉污，肯教摩诘丹青摸。",
            "纵沈香、为榭彩为园，难安著。",
            "高节耸，清名邈。",
            "翻李俗，粗桃恶。",
            "但山矾行辈，可来参错。",
            "六出不妨添羽翼，百花岂愿当头角。",
            "尽暗香、疏影了平生，何其乐。"
        ],
        "notes": "",
        "id": "0d164f2a2c7c33cefd8d629ac337ec85"
    },
    {
        "author": "吴潜",
        "dynasty": "宋",
        "type": "词",
        "rhythmic": "满江红",
        "title": "",
        "preface": "",
        "paragraphs": [
            "岁岁重阳，何曾是、两般时景。",
            "人自有、悲欢离合，晦明朝暝。",
            "日月湖边来往艇，楼台水底参差影。",
            "又何妨、时暂狎沧波，轻鸥并。",
            "闲顿放，朱门静。",
            "新结裹，朱帘整。",
            "尽百年人事，移场换境。",
            "欲插黄花身已老，强倾绿醑心先醒。",
            "羡游鱼、有钓不能收，钩空饼。"
        ],
        "notes": "",
        "id": "7ade5f8924cea752cf432509e2e58219"
    },
    {
        "author": "吴潜",
        "dynasty": "宋",
        "type": "词",
        "rhythmic": "满江红",
        "title": "",
        "preface": "",
        "paragraphs": [
            "丹桂重开，向此际、十分香足。",
            "最好处，云为幕护，雨为膏沐。",
            "树杪层层如宝盖，枝头点点犹金粟。",
            "算人间、天上更无花，风流独。",
            "玉坛畔，仙娥簇。",
            "玉梁上，仙翁掬。",
            "叹吾今老矣，两难追逐。",
            "休把淹留成感慨，时间赏玩时闲福。",
            "怕今宵、芳景便凋零，高烧烛。"
        ],
        "notes": "",
        "id": "2b8420c940c91b3f9fcd99109231a7fd"
    },
    {
        "author": "吴潜",
        "dynasty": "宋",
        "type": "词",
        "rhythmic": "满江红",
        "title": "",
        "preface": "",
        "paragraphs": [
            "试问平生，几番见、中秋明月。",
            "今老矣，一年紧似，一年时节。",
            "底事层阴生障碍，不教玉界冰壶彻。",
            "莫垣娥、嫌此白头翁，心肠别。",
            "风动处，浮云揭。",
            "云绽处，清光泄。",
            "倩何人扫荡，大家澄澈。",
            "且掉悲欢离合事，相逢只怕尊中竭。",
            "放儿童、今夜上清霄，探蟾穴。"
        ],
        "notes": "",
        "id": "386b53df4afec8830f068d87497e2312"
    },
    {
        "author": "吴潜",
        "dynasty": "宋",
        "type": "词",
        "rhythmic": "满江红",
        "title": "",
        "preface": "",
        "paragraphs": [
            "斫却凡柯，放岩桂、出些头地。",
            "从此去，引风披露，畅条昌蕊。",
            "待得清香千万斛，且饶老子为知己。",
            "趁今宵、新月驾空来，浮觞里。",
            "刘安笑，淹留耳。",
            "吴猛约，何时是。",
            "想故山深处，翠垂金缀。",
            "须信人生归去好，他乡未必江山美。",
            "问钗头、十二意如何，非吾事。"
        ],
        "notes": "",
        "id": "32e8c229053838b67870ff53037745a5"
    },
    {
        "author": "吴潜",
        "dynasty": "宋",
        "type": "词",
        "rhythmic": "满江红",
        "title": "",
        "preface": "",
        "paragraphs": [
            "把手西园，有山色、波光相对。",
            "金马客，明朝飞棹，水肥帆驶。",
            "问我年华旬并七，异乡时景春巴二。",
            "最堪怜、游子送行人，垂杨外。",
            "聊小小，旌旗队。",
            "聊且且，笙歌载。",
            "正冥濛烟雨，许多情态。",
            "南北枝头犹点缀，东西玉畔休辞避。",
            "待莼鲈、归思动西风，相携未。"
        ],
        "notes": "",
        "id": "a10a32ea156b4b5a65aeefc76fe3fffe"
    },
    {
        "author": "吴潜",
        "dynasty": "宋",
        "type": "词",
        "rhythmic": "满江红",
        "title": "",
        "preface": "",
        "paragraphs": [
            "问海棠花，谁留恋、未教飘坠。",
            "真个好，一般标格，聘梅奴李。",
            "怯冷拟将苏幕护，怕惊莫把金铃缀。",
            "望铜梁、玉垒正春深，花空美。",
            "非粉饰，肌肤细。",
            "非涂泽，胭脂腻。",
            "恐人间天上，少其伦尔。",
            "西子颦收初雨后，太真浴罢微暄里。",
            "又明朝、杨柳插清明，鹃归未。"
        ],
        "notes": "",
        "id": "0de1188f7d1489a5ec73feb118b7a503"
    },
    {
        "author": "吴潜",
        "dynasty": "宋",
        "type": "词",
        "rhythmic": "满江红",
        "title": "",
        "preface": "",
        "paragraphs": [
            "一笑相携，且休管、兔升乌坠。",
            "那更是，可人宾客，未饶崔李。",
            "金叵罗中醽醁莹，玉玲珑畔歌珠缀。",
            "望湖光、一片浸韶光，真双美。",
            "云絮襞，能纤细。",
            "云彩聚，能黏腻。",
            "料出山归岫，等闲间尔。",
            "碧沚风流人去后，石窗景物春深里。",
            "算邯郸、客梦几惊残，炊犹未。"
        ],
        "notes": "",
        "id": "ea624322ea1fe4fceeaf37adea65cfd1"
    },
    {
        "author": "吴潜",
        "dynasty": "宋",
        "type": "词",
        "rhythmic": "满江红",
        "title": "",
        "preface": "",
        "paragraphs": [
            "楼观峥嵘，浑疑是、天风吹坠。",
            "金屋窈，几时曾贮，粗桃凡李。",
            "镜断钗分人去后，画阑文砌苍苔缀。",
            "想当年、日日醉芳丛，侯鲭美。",
            "春水涨，鳞鳞细。",
            "春草暗，茸茸腻。",
            "算留连光景，古犹今尔。",
            "椿菌鸠鹏休较计，倚空一笑东风里。",
            "喜知时、好雨夜来稠，秧青未。"
        ],
        "notes": "",
        "id": "9a609ab9d13c171db00bfd1608377b5c"
    },
    {
        "author": "吴潜",
        "dynasty": "宋",
        "type": "词",
        "rhythmic": "满江红",
        "title": "",
        "preface": "",
        "paragraphs": [
            "聊把芳尊，殷勤勤、斜阳休坠。",
            "吾老矣，难从仙客，采丹丘李。",
            "且趁风光一百五，园林尚有残红缀。",
            "更忉忉、百舌对般春，生能美。",
            "鸾钗绊，游丝细。",
            "鸳袖惹，香尘腻。",
            "想吴姬越女，踏青才尔。",
            "争似江南樗枥社，俚歌声拂行云里。",
            "又枝头、梅子正酸时，莺知未。"
        ],
        "notes": "",
        "id": "583d8c1ed633f4897a1f58cd21245545"
    },
    {
        "author": "吴潜",
        "dynasty": "宋",
        "type": "词",
        "rhythmic": "满江红",
        "title": "",
        "preface": "",
        "paragraphs": [
            "芳景无多，又还是、乱红飞坠。",
            "空怅望、昭亭深处，家山桃李。",
            "柳眼花心都脱换，蜂须蝶翅难沾缀。",
            "谩相携、一笑竞良辰，春醪美。",
            "金兽艺，香风细。",
            "金凤拍，歌云腻。",
            "尽秦箫燕管，但逢场尔。",
            "只恐思乡情味恶，怎禁寒食清明里。",
            "问此翁、不止四宜休，翁归未。"
        ],
        "notes": "",
        "id": "69c68e1a3892e43ed8b52b3d2ff4e8eb"
    },
    {
        "author": "吴潜",
        "dynasty": "宋",
        "type": "词",
        "rhythmic": "满江红",
        "title": "",
        "preface": "",
        "paragraphs": [
            "玛瑙冈头，左酾酒、右持螯食。",
            "怀旧处，磨东冶剑，弄清溪笛。",
            "望里尚嫌山是障，醉中要卷江无滴。",
            "这一堆、心事总成灰，苍波客。",
            "叹俯仰，成今昔。",
            "愁易揽，欢难觅。",
            "正平芜远树，落霞残日。",
            "自笑频招猿鹤怨，相期早混渔樵迹。",
            "把是非、得失与荣枯，虚空掷。"
        ],
        "notes": "",
        "id": "37726c6cff376489d4653efd603dec1c"
    },
    {
        "author": "吴潜",
        "dynasty": "宋",
        "type": "词",
        "rhythmic": "满江红",
        "title": "",
        "preface": "",
        "paragraphs": [
            "唤出山来，把鸥鹭、盟言轻食。",
            "依旧是、江涛如许，雨帆烟笛。",
            "歌罢莫愁檀板缓，杯倾白堕琼酥滴。",
            "但惊心、十六载重来，征埃客。",
            "秋风鬓，应非昔。",
            "夜雨约，聊相觅。",
            "叹主恩未报，无多来日。",
            "故国千年龙虎势，神州万里鼪鼯迹。",
            "笑谢儿、出手便呼卢，摴蒱掷。"
        ],
        "notes": "",
        "id": "3e559b67c69af3ca1e3ec2e4462a9d67"
    },
    {
        "author": "吴潜",
        "dynasty": "宋",
        "type": "词",
        "rhythmic": "满江红",
        "title": "",
        "preface": "",
        "paragraphs": [
            "为问人生，□要足、何时是足。",
            "这个底、蜗名蝇利，但添拘束。",
            "便使积官居鼎鼎，假饶累富堆金玉。",
            "似浮埃、抹电转头空，休迷局。",
            "分已定，心能服。",
            "宛句畔，昭亭曲。",
            "有水多於竹，竹多於屋。",
            "闲看白云归岫去，静观倦鸟投林宿。",
            "那借来、拍板与门槌，休掀扑。"
        ],
        "notes": "",
        "id": "d81fcb119a02b9b42c4a4a364c426e5b"
    },
    {
        "author": "吴潜",
        "dynasty": "宋",
        "type": "词",
        "rhythmic": "满江红",
        "title": "",
        "preface": "",
        "paragraphs": [
            "借问如何，春能好、客怀偏恶。",
            "消遣底、闲言闲语，近都慵作。",
            "岁月从今休点检，江湖自古多流落。",
            "倚危亭、目断野云边，孤舟泊。",
            "人事改，人情薄。",
            "退后步，争先著。",
            "且开尊洗盏，为君斟酌。",
            "拂拭凤凰池上景，凄凉猿鹤山中约。",
            "更东阳、憔悴到腰围，浑如削。"
        ],
        "notes": "",
        "id": "79d7f48c263d2921172debf51a483a3f"
    },
    {
        "author": "吴潜",
        "dynasty": "宋",
        "type": "词",
        "rhythmic": "满江红",
        "title": "",
        "preface": "",
        "paragraphs": [
            "试马东风，且来问、南枝消息。",
            "正小墅、几株斜倚，数花轻拆。",
            "自有山中幽态度，谁知世上真颜色。",
            "叹君家、五岭我双溪，俱成客。",
            "长塞管，孤城笛。",
            "天未晓，人犹寂。",
            "有几多心事，露清月白。",
            "好把寒英都放了，莫教春讯能占得。",
            "问竹篱、茅舍景如何，惟渠识。"
        ],
        "notes": "",
        "id": "613da3a21490852a2e808cc9b52b2d77"
    },
    {
        "author": "吴潜",
        "dynasty": "宋",
        "type": "词",
        "rhythmic": "满江红",
        "title": "",
        "preface": "",
        "paragraphs": [
            "客子愁来，闲信马、到涵空阁。",
            "谁为我、敛云收雾，青天为幕。",
            "八万顷湖如镜静，波神护断东南角。",
            "望孤帆、杳杳度微茫，山邀却。",
            "三塞外，纷狐貉。",
            "三径里，悲猿鹤。",
            "笑鸱夷老子，占他头著。",
            "正使百年能几许，看来万事难描摸。",
            "问吴王、池馆复何如，霜枫落。"
        ],
        "notes": "",
        "id": "9f5cadc2646207e17453bcbeaa2dd42e"
    },
    {
        "author": "吴潜",
        "dynasty": "宋",
        "type": "词",
        "rhythmic": "满江红",
        "title": "",
        "preface": "",
        "paragraphs": [
            "痴霭顽阴，风扫尽、安排今夕。",
            "便放出、一轮金镜，皎然虚碧。",
            "照彻肺肝明似水，是中空洞无他物。",
            "倚亭皋、搔首问天公，天应识。",
            "人共景，都非昔。",
            "君共我，俱成客。",
            "且相逢一笑，笙歌箫笛。",
            "老去可怜杯酒减，醉来谩把阑干拍。",
            "便明朝、烟水挂征帆，还相忆。"
        ],
        "notes": "",
        "id": "8042132b21e3cdae37a6da85d25ac14d"
    },
    {
        "author": "吴潜",
        "dynasty": "宋",
        "type": "词",
        "rhythmic": "满江红",
        "title": "",
        "preface": "",
        "paragraphs": [
            "乍雨还晴，正轻暖轻寒帘幕。",
            "时怅望、故人烟水，鹭翻鸥落。",
            "老去可堪离恨结，新来转觉吟情薄。",
            "况等闲、客里送年华，成挥霍。",
            "天一顾，西南角。",
            "人万里，风埃阔。",
            "笑长卿归蜀，锦衣徒著。",
            "不是等闲螳臂怒，也休刚道鸡声恶。",
            "但千年、往事误平凉，今番莫。"
        ],
        "notes": "",
        "id": "0b7737dcfbf26b6f46c4e0e4bd5c31da"
    },
    {
        "author": "吴潜",
        "dynasty": "宋",
        "type": "词",
        "rhythmic": "满江红",
        "title": "",
        "preface": "",
        "paragraphs": [
            "日薄寒空，正泽国、一汀霜叶。",
            "过万里、西风塞雁，数声哀咽。",
            "耿耿有怀天可讯，悠悠此恨谁能说。",
            "倚阑干、老泪落关山，平芜隔。",
            "提短剑，腰长铗。",
            "昔壮志，今华发。",
            "有江湖征棹，水云深阔。",
            "要斩鼪鼯埋九地，可怜乌兔驰双辙。",
            "羡渠侬、健笔扫磨崖，文章别。"
        ],
        "notes": "",
        "id": "3c6868cefbae7a3e9ab51e369f03ff4a"
    },
    {
        "author": "吴潜",
        "dynasty": "宋",
        "type": "词",
        "rhythmic": "满江红",
        "title": "",
        "preface": "",
        "paragraphs": [
            "岁岁登高，算难得、今年美景。",
            "尽敛却、雨霾风障，雾沈云暝。",
            "远岫四呈青欲滴，长空一抹明於镜。",
            "更天教、老子放眉头，边烽静。",
            "数本菊，香能劲。",
            "数朵桂，香尤胜。",
            "向尊前一笑，几多清兴。",
            "安得便如彭泽去，不妨且作山翁酩。",
            "尽古今、成败共兴亡，都休省。"
        ],
        "notes": "",
        "id": "9d61f99bae915555fbb7ad3f5bee9429"
    },
    {
        "author": "吴潜",
        "dynasty": "宋",
        "type": "词",
        "rhythmic": "满江红",
        "title": "",
        "preface": "",
        "paragraphs": [
            "举世悠悠，何妨任、流行坎止。",
            "算是处、鲜鱼羹饭，吃来都美。",
            "暇日扁舟清霅上，倦时一枕薰风里。",
            "试回头、堆案省文书，徒劳尔。",
            "南浦路，东溪水。",
            "离索恨，飘零意。",
            "况星星鬓影，近来如此。",
            "万事尽由天倒断，三才自有人撑抵。",
            "但多吟、康节醉中诗，频相寄。"
        ],
        "notes": "",
        "id": "9e044353c25a9205b3b51557a33ff182"
    },
    {
        "author": "吴潜",
        "dynasty": "宋",
        "type": "词",
        "rhythmic": "满江红",
        "title": "",
        "preface": "",
        "paragraphs": [
            "细阅浮生，为甚底、区区碌碌。",
            "算只是、信缘随分，早寻归宿。",
            "造物小儿忺簸弄，翻云覆雨难擐触。",
            "谩一堆、岁月鬓边来，跳丸速。",
            "田二顷，非无粟。",
            "官四品，非无禄。",
            "更不知足后，待何时足。",
            "恰好园池原自有，近来新创三椽屋。",
            "且饥时、吃饭困时眠，平为福。"
        ],
        "notes": "",
        "id": "c3c9650b314405d68c099264454b534f"
    },
    {
        "author": "吴潜",
        "dynasty": "宋",
        "type": "词",
        "rhythmic": "满江红",
        "title": "",
        "preface": "",
        "paragraphs": [
            "岳后湘灵，曾孕个、擎天人物。",
            "临古岘、纶巾羽扇，笑驱胡羯。",
            "护塞十年高叔子，出师一表侪诸葛。",
            "有孤忠、分付与佳儿，真衣钵。",
            "刘家骥，驰空阔。",
            "薛家凤，飞横绝。",
            "比君家兄弟，可能豪杰。",
            "草木声名如电扫，毡裘心胆闻风折。",
            "待安排、江汉一篇诗，归来说。"
        ],
        "notes": "",
        "id": "39e037aec664f24d256d53340f439359"
    },
    {
        "author": "吴潜",
        "dynasty": "宋",
        "type": "词",
        "rhythmic": "满江红",
        "title": "",
        "preface": "",
        "paragraphs": [
            "拟卜三椽，问何处、水回山曲。",
            "朝暮景、清风当户，白云藏屋。",
            "更得四时瓶贮酒，未输一品腰围玉。",
            "待千章、手种未成阴，周遮绿。",
            "且休殢，陶令菊。",
            "也休羡，子猷竹。",
            "算百年一梦，谁荣谁辱。",
            "唤客烹茶闲话了，呼童取枕佳眠足。",
            "但晨香、一炷愿天公，时丰熟。"
        ],
        "notes": "",
        "id": "3a79a41e9ade2eb4157f7d52c277c3bb"
    },
    {
        "author": "吴潜",
        "dynasty": "宋",
        "type": "词",
        "rhythmic": "满江红",
        "title": "",
        "preface": "",
        "paragraphs": [
            "柳带榆钱，又还过、清明寒食。",
            "天一笑、满园罗绮，满城箫笛。",
            "花树得晴红欲染，远山过雨青如滴。",
            "问江南、池馆有谁来，江南客。",
            "乌衣巷，今犹昔。",
            "乌衣事，今难觅。",
            "但年年燕子，晚烟斜日。",
            "抖擞一春尘土债，悲凉万古英雄迹。",
            "且芳尊、随分趁芳时，休虚掷。"
        ],
        "notes": "",
        "id": "b2846b5afca1911d949e99752b17be71"
    },
    {
        "author": "吴潜",
        "dynasty": "宋",
        "type": "词",
        "rhythmic": "满江红",
        "title": "",
        "preface": "",
        "paragraphs": [
            "万里西风，吹我上、滕王高阁。",
            "正槛外、楚山云涨，楚江涛作。",
            "何处征帆木末去，有时野鸟沙边落。",
            "近帘钩、暮雨掩空来，今犹昨。",
            "秋渐紧，添离索。",
            "天正远，伤飘泊。",
            "叹十年心事，休休莫莫。",
            "岁月无多人易老，乾坤虽大愁难著。",
            "向黄昏、断送客魂消，城头角。"
        ],
        "notes": "",
        "id": "edb3870fe68dbd9f113e573ff9e887b9"
    },
    {
        "author": "吴潜",
        "dynasty": "宋",
        "type": "词",
        "rhythmic": "满江红",
        "title": "",
        "preface": "",
        "paragraphs": [
            "十二年前，曾上到、绣春台顶。",
            "双脚健、不烦筇杖，透岩穿岭。",
            "老去渐消狂气习，重来依旧佳风景。",
            "想牧之、千载尚神游，空山冷。",
            "山之下，江流水。",
            "江之外，淮山暝。",
            "望中原何处，虎狼犹梗。",
            "句蠡规模非浅近，石苻事业真俄顷。",
            "问古今、宇宙竟如何，无人省。"
        ],
        "notes": "",
        "id": "3939ff9561af267acfc95f9983866a95"
    },
    {
        "author": "吴潜",
        "dynasty": "宋",
        "type": "词",
        "rhythmic": "满江红",
        "title": "",
        "preface": "",
        "paragraphs": [
            "露驿星程，又还控、西风征辔。",
            "原自有、孔璋书檄，元龙豪气。",
            "蜀道尚惊鼙鼓后，神州正在干戈里。",
            "佐元戎，一柱稳擎天，襄之水。",
            "功名事，山林计。",
            "人易老，时难值。",
            "看新丝一发，甚吾衰矣。",
            "转首从游十五载，关心契阔三千里。",
            "便秋空、边雁落江南，书来未。"
        ],
        "notes": "",
        "id": "5bd6e726605e2637c1b46d5da2469e49"
    },
    {
        "author": "吴潜",
        "dynasty": "宋",
        "type": "词",
        "rhythmic": "满江红",
        "title": "",
        "preface": "",
        "paragraphs": [
            "红玉阶前，问何事、翩然引去。",
            "湖海上、一汀鸥鹭，半帆烟雨。",
            "报国无门空自怨，济时有策从谁吐。",
            "过垂虹亭下系扁舟，鲈堪煮。",
            "拚一醉，留君住。",
            "歌一曲，送君路。",
            "遍江南江北，欲归何处。",
            "世事悠悠浑未了，年光冉冉今如许。",
            "试举头、一笑问青天，天无语。"
        ],
        "notes": "",
        "id": "aaec98290d13dd6ac081edcbd77d87db"
    },
    {
        "author": "吴潜",
        "dynasty": "宋",
        "type": "词",
        "rhythmic": "点绛唇",
        "title": "",
        "preface": "",
        "paragraphs": [
            "岸舣扁舟，江南有个人归老。",
            "簇新亭沼。",
            "分付还他了。",
            "凝伫晴空，一抹天边鸟。",
            "嗟潦倒。",
            "去多来少。",
            "莫问钟昏晓。"
        ],
        "notes": "",
        "id": "2df47be24379206e99be8396a78f7ee1"
    },
    {
        "author": "吴潜",
        "dynasty": "宋",
        "type": "词",
        "rhythmic": "点绛唇",
        "title": "",
        "preface": "",
        "paragraphs": [
            "禁鼓三敲，参旗初挂阑干角。",
            "浅屏疏箔。",
            "夜气侵已薄。",
            "欸乃吴歌，艇子当溪泊。",
            "休休莫。",
            "五湖烟浪，不是鸱夷错。"
        ],
        "notes": "",
        "id": "e1444bc6d92dead979286ab531669983"
    },
    {
        "author": "吴潜",
        "dynasty": "宋",
        "type": "词",
        "rhythmic": "瑞鹤仙",
        "title": "",
        "preface": "",
        "paragraphs": [
            "小亭山半枕。",
            "又一番园林，春事整整。",
            "微阴护轻冷。",
            "早蜂狂蝶浪，褪黄消粉。",
            "阑干日永。",
            "数花飞、残崖断井。",
            "仗何人、说与东风，莫把老红吹尽。",
            "休省。",
            "烟江云嶂，楚尾吴头，自来多景。",
            "愁高怅远。",
            "身世事，但难准。",
            "况禁他，东兔西乌相逐，古古今今不问。",
            "算鸱夷、办却扁舟，个中杀稳。"
        ],
        "notes": "",
        "id": "61e53b1407e94eec22ec93bd58eb2ab8"
    },
    {
        "author": "吴潜",
        "dynasty": "宋",
        "type": "词",
        "rhythmic": "生查子",
        "title": "",
        "preface": "",
        "paragraphs": [
            "夜夜云气浮，带得香烟湿。",
            "万籁本无情，一一秋声入。",
            "须臾离合间，应笑儿曹泣。",
            "新雨涨鄞江，明日桅樯立。"
        ],
        "notes": "",
        "id": "3486c7aa3ebd34535e9f4d385eb7407a"
    },
    {
        "author": "吴潜",
        "dynasty": "宋",
        "type": "词",
        "rhythmic": "生查子",
        "title": "",
        "preface": "",
        "paragraphs": [
            "坐临芳沼边，荷气侵衣湿。",
            "唧唧暗蛩鸣，点点流萤入。",
            "人生歧路中，底用杨朱泣。",
            "一笑倚阑干，颓玉当风立。"
        ],
        "notes": "",
        "id": "0403220ab9139e95a3f263f119e3b0f5"
    },
    {
        "author": "吴潜",
        "dynasty": "宋",
        "type": "词",
        "rhythmic": "生查子",
        "title": "",
        "preface": "",
        "paragraphs": [
            "谁家白面郎，画舫朱帘挂。",
            "十二列金钗，一局文楸罢。",
            "歌舞不知休，醉倒荷花下。",
            "归棹踏烟波，灯火芜城夜。"
        ],
        "notes": "",
        "id": "f3307c20a3541ff3374e18a8f1c99faa"
    },
    {
        "author": "吴潜",
        "dynasty": "宋",
        "type": "词",
        "rhythmic": "疏影",
        "title": "",
        "preface": "",
        "paragraphs": [
            "千门委玉。",
            "是个人富贵，才隔今宿。",
            "冒栋摧檐，都未商量，呼童且伴庭竹。",
            "千蹊万径行踪灭，渺不认、溪南溪北。",
            "问白鸥，此际谁来，短艇钓鱼翁独。",
            "偏爱山茶雪里，放红艳数朵，衣素裳绿。",
            "兽炭金炉，羔酒金锺，正好笙歌华屋。",
            "敲冰煮茗风流衬，念不到、有人洄曲。",
            "但老农、欢笑相呼，麦被喜添全幅。"
        ],
        "notes": "",
        "id": "d8691b146421fdef0f24f19bb2f3d4ce"
    },
    {
        "author": "吴潜",
        "dynasty": "宋",
        "type": "词",
        "rhythmic": "疏影",
        "title": "",
        "preface": "",
        "paragraphs": [
            "嗤琼笑玉。",
            "向画堂可肯，风露边宿。",
            "耐冻禁寒，便瘦宜枯，前生莫是孤竹。",
            "从来不上春工谱，梦不到、沈香亭北。",
            "算只消、澹影疏香，伴个幽栖人独。",
            "莫待痴蜂呆蝶，倩青女捺住，多少红绿。",
            "落雁寒芦，翠鸟冰枝，近傍三间茅屋。",
            "□□□□□□□，□□□、□□□□。",
            "想这般，夷旷襟怀，渺视乾员坤幅。"
        ],
        "notes": "",
        "id": "e4404e5937ef5b608a9212ee682c87bd"
    },
    {
        "author": "吴潜",
        "dynasty": "宋",
        "type": "词",
        "rhythmic": "疏影",
        "title": "",
        "preface": "",
        "paragraphs": [
            "寒梢砌玉。",
            "把胆瓶顿了，相伴孤宿。",
            "寂寞幽窗，筛影横斜，宜松更自宜竹。",
            "残更蝶梦知何处，□只在、昭亭山北。",
            "问平生、雪压霜欺，得似老枝擎独。",
            "何事胭脂点染，认桃与辨杏，枝叶青绿。",
            "莫是冰姿，改换红妆，要近金门朱屋。",
            "繁华艳丽如飞电，但宛转、断歌零曲。",
            "且不如、藏白收香，旋学世间边幅。"
        ],
        "notes": "",
        "id": "d30cd91b1c7aaa7f5914c7cb66958141"
    },
    {
        "author": "吴潜",
        "dynasty": "宋",
        "type": "词",
        "rhythmic": "疏影",
        "title": "",
        "preface": "",
        "paragraphs": [
            "佳人步玉。",
            "待月来弄影，天挂参宿。",
            "冷透屏帏，清入肌肤，风敲又听檐竹。",
            "前村不管深雪闭，犹自绕、枝南枝北。",
            "算平生、此段幽奇，占压百花曾独。",
            "闲想罗浮旧恨，有人正醉里，姝翠蛾绿。",
            "梦断魂惊，几许清凉，却是千林梅屋。",
            "鸡声野渡溪桥滑，又角引、戌楼悲曲。",
            "怎得知、清足亭边，自在杖藜巾幅。"
        ],
        "notes": "",
        "id": "314bb37fa919b18f88a636e0ee4efa75"
    },
    {
        "author": "吴潜",
        "dynasty": "宋",
        "type": "词",
        "rhythmic": "祝英台近",
        "title": "",
        "preface": "",
        "paragraphs": [
            "旋安排，新捻合，莺谷共烟浦。",
            "好处偏悭，一向风和雨。",
            "今朝捱得晴明，拖条藜杖，一齐把、春光黏住。",
            "且闲觑。",
            "水边行过幽亭，修竹净堪数。",
            "百舌楼罗，渐次般言语。",
            "从今排日追游，留连光景，但管取、笼灯归去。"
        ],
        "notes": "",
        "id": "97eee9e5b69e5c859ee1c9c86a6b9c03"
    },
    {
        "author": "吴潜",
        "dynasty": "宋",
        "type": "词",
        "rhythmic": "祝英台近",
        "title": "",
        "preface": "",
        "paragraphs": [
            "雾霏霏，云漠漠，新绿涨幽浦。",
            "梦里家山，春透一犁雨。",
            "伤心塞雁回来，问人归未，怎知道、蜗名留住。",
            "镜中觑。",
            "近年短发难簪，丝丝不禁数。",
            "蕙帐尘侵，凄切共谁语。",
            "被他轻暖轻寒，将人憔悴，正闷里、梅花残去。"
        ],
        "notes": "",
        "id": "c7ab8dd529acbc39b9b04e36db09ef41"
    },
    {
        "author": "吴潜",
        "dynasty": "宋",
        "type": "词",
        "rhythmic": "祝英台近",
        "title": "",
        "preface": "",
        "paragraphs": [
            "碧云开，红日丽，宫柳碎繁影。",
            "犹记朝回，马兀梦频醒。",
            "天教一舸江湖，数椽涧壑，渐摆脱、世间尘境。",
            "已深省。",
            "添买竹坞千畦，荷漪两三顷。",
            "鹤引禽伸，日月峤壶永。",
            "不须瓮里思量，隙中驰骛，也莫管、玉关风景。"
        ],
        "notes": "",
        "id": "52757921b5278fa15419939fbf7ac03a"
    },
    {
        "author": "吴潜",
        "dynasty": "宋",
        "type": "词",
        "rhythmic": "秋夜雨",
        "title": "",
        "preface": "",
        "paragraphs": [
            "腰棚傀儡曾悬索。",
            "粗瞒凭一层幕。",
            "施呈精妙处，解幻出、蛟龙头角。",
            "谁知鲍老从旁笑，更郭郎、摇手消薄。",
            "歧路难准托。",
            "田稻熟、只宜村落。"
        ],
        "notes": "",
        "id": "6288f26b8c75c29594b015c1dbc3ed46"
    },
    {
        "author": "吴潜",
        "dynasty": "宋",
        "type": "词",
        "rhythmic": "秋夜雨",
        "title": "",
        "preface": "",
        "paragraphs": [
            "晚来小雨鸣檐角。",
            "又还烟障云幕。",
            "四明窗透荡，渐夜永、綀衫轻薄。",
            "候虫但要吟教老，不管人、老欠欢乐。",
            "闲看烛花尽落。",
            "浮世事、转头成昨。"
        ],
        "notes": "",
        "id": "0f0053c3f73f1beffce2115c6119ba8a"
    },
    {
        "author": "吴潜",
        "dynasty": "宋",
        "type": "词",
        "rhythmic": "秋夜雨",
        "title": "",
        "preface": "",
        "paragraphs": [
            "西风半入孤城角。",
            "人生归燕巢幕。",
            "倦翁衰甚也，又不是、官卑禄薄。",
            "收绳卷索今番稳，尽一丘一壑足乐。",
            "还是远空雁落。",
            "报宛句、溪光犹昨。"
        ],
        "notes": "",
        "id": "72531419f2dec93c57304175eb4b0174"
    },
    {
        "author": "吴潜",
        "dynasty": "宋",
        "type": "词",
        "rhythmic": "秋夜雨",
        "title": "",
        "preface": "",
        "paragraphs": [
            "吴翁里第还巾角。",
            "不妨天地席幕。",
            "家僮归报道，快酿酒、休教醨薄。",
            "相逢聚散应搔首，且趁时、一笑为乐。",
            "人世大都护落。",
            "更莫问、是非今昨。"
        ],
        "notes": "",
        "id": "f9dafbf8baf3bcc004a8a06ec6f45821"
    },
    {
        "author": "吴潜",
        "dynasty": "宋",
        "type": "词",
        "rhythmic": "秋夜雨",
        "title": "",
        "preface": "",
        "paragraphs": [
            "单于系颈须长索。",
            "捷书新上油幕。",
            "尽沈边柝也，更底问、悲笳哀角。",
            "衰翁七十迎头了，先自来、声利都薄。",
            "归计犹未托。",
            "又一叶、西风吹落。"
        ],
        "notes": "",
        "id": "9ff2e3e923482ea5bfe8e2e4b81a1cad"
    },
    {
        "author": "吴潜",
        "dynasty": "宋",
        "type": "词",
        "rhythmic": "秋夜雨",
        "title": "",
        "preface": "",
        "paragraphs": [
            "云头电掣如金索。",
            "须臾天尽帏幕。",
            "一凉恩到骨，正骤雨、盆倾檐角。",
            "桃笙今夜难禁也，赖醉乡、情分非薄。",
            "清梦何处托。",
            "又只是、故园篱落。"
        ],
        "notes": "",
        "id": "cb39cb202512a1b96ee154ffbcced9c1"
    },
    {
        "author": "吴潜",
        "dynasty": "宋",
        "type": "词",
        "rhythmic": "秋夜雨",
        "title": "",
        "preface": "",
        "paragraphs": [
            "不嫌天上云遮月。",
            "雨来正是双绝。",
            "雷公驱电母，尽收卷、十分袢热。",
            "三更又报初秋了，少待他、西风凄冽。",
            "灵悟话头莫说。",
            "且唱饮、刘郎一阕。"
        ],
        "notes": "",
        "id": "f6dd2317d2d3625b3f215ced6008be09"
    },
    {
        "author": "吴潜",
        "dynasty": "宋",
        "type": "词",
        "rhythmic": "秋霁",
        "title": "",
        "preface": "",
        "paragraphs": [
            "阶砌吟蛩，正竹外萧萧，雨骤风驶。",
            "凉浸桃笙，暑消葵扇，借伊一些秋意。",
            "枕边茉莉。",
            "满尘奁、贮香能腻。",
            "也不用，玉骨冰肌，人伴佳眠尔。",
            "谁信此境，渐入华胥，旷然不知，庄蝶谁是。",
            "笑邯郸、羁魂客梦，贪他荣贵暂时里。",
            "飞鼠扑灯还自坠。",
            "展转惊寤，才听禁鼓三敲，夜声寥阒，又般滋味。"
        ],
        "notes": "",
        "id": "556e7025fc55e85ee696edd3aeb4e271"
    },
    {
        "author": "吴潜",
        "dynasty": "宋",
        "type": "词",
        "rhythmic": "糖多令・唐多令",
        "title": "",
        "preface": "",
        "paragraphs": [
            "鸥鹭水中洲。",
            "夕阳天际流。",
            "倚西风、底处危楼。",
            "若使中秋无好月，虚过了、一年秋。",
            "举眼望云头。",
            "蟾光一线不。",
            "想孀娥、自古多愁。",
            "安得仙师呼鹤驾，将我去、广寒游。"
        ],
        "notes": "",
        "id": "f49f9a3938a3af46bc2443eb097e6b3d"
    },
    {
        "author": "吴潜",
        "dynasty": "宋",
        "type": "词",
        "rhythmic": "糖多令・唐多令",
        "title": "",
        "preface": "",
        "paragraphs": [
            "白鹭立孤汀。",
            "行人长短亭。",
            "正垂杨、芳草青青。",
            "岁月尽抛尘土里，又隔日、是清明。",
            "日暮碧云生。",
            "魂伤老泪横。",
            "算浮生、较甚浮名。",
            "万事不禁双鬓改，谁念我、此时情。"
        ],
        "notes": "",
        "id": "2a5c5c02010d0cfe5df2e1397a6e98fc"
    },
    {
        "author": "吴潜",
        "dynasty": "宋",
        "type": "词",
        "rhythmic": "虞美人",
        "title": "",
        "preface": "",
        "paragraphs": [
            "东风催客呼前渡。",
            "宿鸟投林暮。",
            "欲送人送得归人。",
            "万叠青山罗列、是愁城。",
            "谁家台榭当年筑。",
            "芳草垂杨绿。",
            "云深雾暗不须悲。",
            "只缘盈虚消息、少人知。"
        ],
        "notes": "",
        "id": "31f758c7ca6cb6a92649cb53c5f00765"
    },
    {
        "author": "吴潜",
        "dynasty": "宋",
        "type": "词",
        "rhythmic": "虞美人",
        "title": "",
        "preface": "",
        "paragraphs": [
            "美人一舸横秋水。",
            "冉冉烟波里。",
            "绿杨也解织离愁。",
            "故向东风摇曳、不能休。",
            "是非得失都休计。",
            "只有抽身是。",
            "橙黄蟹熟正当时。",
            "想见双溪风月、待人归。"
        ],
        "notes": "",
        "id": "e26b3db3e622cf1c136232009a541e77"
    },
    {
        "author": "吴潜",
        "dynasty": "宋",
        "type": "词",
        "rhythmic": "蝶恋花",
        "title": "",
        "preface": "",
        "paragraphs": [
            "澹白轻黄纯雅素，一段风流，欹枕疏窗户。夜半香魂飞欲去，伴他月里霓裳舞。",
            "消得留春春且住，不比杨花，轻作沾泥絮。况是成阴环幄处，不愁更被红窗妒。"
        ],
        "notes": "",
        "id": "52e3e98d38847fb061466c3c63e836ef"
    },
    {
        "author": "吴潜",
        "dynasty": "宋",
        "type": "词",
        "rhythmic": "蝶恋花",
        "title": "",
        "preface": "",
        "paragraphs": [
            "客枕梦回闻二鼓，冷落青灯，点滴空阶雨。一寸愁肠千万缕，更听切切寒蛩语。",
            "世事翻来还复去，造物儿戏，自古无凭据。利锁名缰空自苦，星星鬓影今如许。"
        ],
        "notes": "",
        "id": "1bd977c0a736c5d69ba6e21300e465e6"
    },
    {
        "author": "吴潜",
        "dynasty": "宋",
        "type": "词",
        "rhythmic": "蝶恋花",
        "title": "",
        "preface": "",
        "paragraphs": [
            "野树梅花香似扑，小径穿幽，乐意天然足。回首人间名利局，大都一觉黄粱熟。",
            "别墅谁家屏簇簇，绮户疏窗，尚有藏春屋。镜断钗分何处续，伤心芳草庭前绿。"
        ],
        "notes": "",
        "id": "7c8281ebaaaff4dabc7ca97ff287d896"
    },
    {
        "author": "吴潜",
        "dynasty": "宋",
        "type": "词",
        "rhythmic": "行香子",
        "title": "",
        "preface": "",
        "paragraphs": [
            "世事尘轻。",
            "宠辱何惊。",
            "□不须、更问君平。",
            "一帆客棹，几曲渔汀。",
            "正年华晚，露华澹，月华明。",
            "休论烟阁，莫说云屏。",
            "算惟堪、瓜种东陵。",
            "驹阴短景，蜗角浮名。",
            "但岁难留，身难健，鬓难青。"
        ],
        "notes": "",
        "id": "b5396a0d5271f199443013e18e6bf311"
    },
    {
        "author": "吴潜",
        "dynasty": "宋",
        "type": "词",
        "rhythmic": "西河",
        "title": "",
        "preface": "",
        "paragraphs": [
            "都会地。",
            "东南盛府堪记。",
            "蓬莱缥缈十洲中，雉城拥起。",
            "凭高一盼大江横，遥连沧海无际。",
            "壁同众山翠倚。",
            "赤龙、白鹞争系。",
            "风帆指顾便青齐，势雄万垒。",
            "越栖吴沼古难凭，兴亡都付流水。",
            "画堂绮屋锦绣市。",
            "是洛阳、耆旧州里。",
            "富贵荣华当世。",
            "问昔年、贺老疏狂，何事轻寄平生、烟波里。"
        ],
        "notes": "",
        "id": "1e3fc3e1f9624f5ac800901c28cc343c"
    },
    {
        "author": "吴潜",
        "dynasty": "宋",
        "type": "词",
        "rhythmic": "解连环",
        "title": "",
        "preface": "",
        "paragraphs": [
            "彩桡芳苑。",
            "嗟东风梦断，燕残莺懒。",
            "谩记得、标格精神，正云涨暮天，雨荒闲馆。",
            "嫩绿殷红，但回首、一川波暖。",
            "想娇情慧态，倚褪淡妆，画楼帘卷。",
            "吴歌数声冉冉。",
            "料移商变羽，人共天远。",
            "须信道、飞絮游丝，尽春去春来，景色偷换。",
            "扫罢蛮笺，难寄我、浓愁深怨。",
            "且如今，问龟问卜，望伊意转。"
        ],
        "notes": "",
        "id": "e926aef94fb4edcba17da21f84993050"
    },
    {
        "author": "吴潜",
        "dynasty": "宋",
        "type": "词",
        "rhythmic": "诉衷情",
        "title": "",
        "preface": "",
        "paragraphs": [
            "今宵分破鹘沦秋。",
            "孤客兴何悠。",
            "要向云中邀月，真个是呆头。",
            "风阵紧，电光流。",
            "雨声飕。",
            "嫦娥应道，未卜明年，是乐还愁。"
        ],
        "notes": "",
        "id": "c18676064a7ba69e68de6a6055c019a3"
    },
    {
        "author": "吴潜",
        "dynasty": "宋",
        "type": "词",
        "rhythmic": "诉衷情",
        "title": "",
        "preface": "",
        "paragraphs": [
            "几回相见见还休。",
            "说著泪双流。",
            "又听画角呜咽，都和作、一团愁。",
            "云似絮，月如钩。",
            "忆凭楼。",
            "蕙兰情性，梅竹精神，长在心头。"
        ],
        "notes": "",
        "id": "cf93ab6ab6583c587801ad47048d1616"
    },
    {
        "author": "吴潜",
        "dynasty": "宋",
        "type": "词",
        "rhythmic": "谒金门",
        "title": "",
        "preface": "",
        "paragraphs": [
            "休怨老，更替北邙荒草。",
            "勘破人生都已了，江湖归兴渺。",
            "盘谷深深杳杳，曲水弯弯绕绕。",
            "啼鸟空山山更悄，钟昏钟又晓。"
        ],
        "notes": "",
        "id": "4d7bb92ce3fb94a0d799a76bfa488e7f"
    },
    {
        "author": "吴潜",
        "dynasty": "宋",
        "type": "词",
        "rhythmic": "谒金门",
        "title": "",
        "preface": "",
        "paragraphs": [
            "汤怕老，缓煮龙芽凤草。",
            "七碗徐徐撑腹了，庐家诗兴渺。",
            "君岂荆溪路杳，我已泾川梦绕。",
            "酒兴茶酣人语悄，莫教鸡聒晓。"
        ],
        "notes": "",
        "id": "aa0b8e9356afe364bc87a43f34c7e275"
    },
    {
        "author": "吴潜",
        "dynasty": "宋",
        "type": "词",
        "rhythmic": "谒金门",
        "title": "",
        "preface": "",
        "paragraphs": [
            "秋已老，又是败荷衰草。",
            "客子安排归棹了，回头烟树渺。",
            "檀板休教歌杳，金兽且教香绕。",
            "一醉秋堂秋夜悄，从他霜漏晓。"
        ],
        "notes": "",
        "id": "6d3a4aa6e7787ccfaf39dfe5fc0668f6"
    },
    {
        "author": "吴潜",
        "dynasty": "宋",
        "type": "词",
        "rhythmic": "谒金门",
        "title": "",
        "preface": "",
        "paragraphs": [
            "风韵彻，满架平平铺雪。",
            "贾女何郎盟共结，睡浓香更冽。",
            "春去悄怀怎说，却喜不闻蹄鴂。",
            "月夜时来闲蹀屧，故园三载别。"
        ],
        "notes": "",
        "id": "2f41ba5ff14d00327f088bd34048f9c9"
    },
    {
        "author": "吴潜",
        "dynasty": "宋",
        "type": "词",
        "rhythmic": "谒金门",
        "title": "",
        "preface": "",
        "paragraphs": [
            "山客野，新把朝衔书写。",
            "应想江南樗枥下，踏歌鸡黍社。",
            "休问坤牛乾马，大率人生且且。",
            "聊唤玉人斟玉斝，莫辞沈醉也。"
        ],
        "notes": "",
        "id": "bfa519405b08e14dae470906ab579bd6"
    },
    {
        "author": "吴潜",
        "dynasty": "宋",
        "type": "词",
        "rhythmic": "谒金门",
        "title": "",
        "preface": "",
        "paragraphs": [
            "停画鹢，天外水澄烟碧。",
            "莫看遨头人似织，今年都老色。",
            "最苦今朝离夕，未卜今年归日。",
            "生怕晚风消酒力，愁城难借一。"
        ],
        "notes": "",
        "id": "fd07316f8457358ac789ca89587a19c3"
    },
    {
        "author": "吴潜",
        "dynasty": "宋",
        "type": "词",
        "rhythmic": "谒金门",
        "title": "",
        "preface": "",
        "paragraphs": [
            "纱窗晓，杜宇数声声悄。",
            "真个不如归去好，天涯人已老。",
            "欹枕欲眠还觉，犹有青灯残照。",
            "谩道惜花春起早，家山千里杳。"
        ],
        "notes": "",
        "id": "ea8d1508b2d36e5a426fcaf0d5ff0c09"
    },
    {
        "author": "吴潜",
        "dynasty": "宋",
        "type": "词",
        "rhythmic": "谒金门",
        "title": "",
        "preface": "",
        "paragraphs": [
            "庭垂箔，数点杨花飞落。",
            "倚遍阑干人寂寞，闲铺棋一角。",
            "客里春寒偏觉，睡起春衫偏薄。",
            "想得故山猿共鹤，笑人身计错。"
        ],
        "notes": "",
        "id": "cc15e9aa2a97ba58bf22a8e57f3542b5"
    },
    {
        "author": "吴潜",
        "dynasty": "宋",
        "type": "词",
        "rhythmic": "谒金门",
        "title": "",
        "preface": "",
        "paragraphs": [
            "东风恶，一片梅花吹落。",
            "独上小楼闲濩索，云垂天四角。",
            "春自於人如昨，人自於春难托。",
            "惆怅光阴虚过却，情怀无处著。"
        ],
        "notes": "",
        "id": "fab7ccabb207bf94f63da3508a0eba4a"
    },
    {
        "author": "吴潜",
        "dynasty": "宋",
        "type": "词",
        "rhythmic": "谒金门",
        "title": "",
        "preface": "",
        "paragraphs": [
            "溪边屋，不浅不深团簇。",
            "野树平芜秋满目，有人闲意足。",
            "旋唤一尊醽醁，菱芡煮来新熟。",
            "归去来辞歌数曲，醉时无检束。"
        ],
        "notes": "",
        "id": "8870e72726e0357543f08fbae93fe101"
    },
    {
        "author": "吴潜",
        "dynasty": "宋",
        "type": "词",
        "rhythmic": "贺圣朝",
        "title": "",
        "preface": "",
        "paragraphs": [
            "捷书夜半甘泉去。",
            "报天骄膏斧。",
            "摩空铜垒，闸流瞿滟，扫清云雾。",
            "楼兰飞馘，焉耆授首，谩夸称前古。",
            "须知开庆，太平千载，方从今数。"
        ],
        "notes": "",
        "id": "6f6554c738fabc8b07927164d7b2d2fb"
    },
    {
        "author": "吴潜",
        "dynasty": "宋",
        "type": "词",
        "rhythmic": "贺新郎",
        "title": "",
        "preface": "",
        "paragraphs": [
            "晚打西江渡。",
            "便抬头、严城鼓角，乱烟深处。",
            "无限珠玑双手接，颇觉奚囊暴富。",
            "强载月、空舟回去。",
            "劝子不须忧百草，四周维、自著灵鳌柱。",
            "互今古，只如许。",
            "杭州直北还乡路。",
            "想山中、猿呼鹿啸，鹭翔鸥舞。",
            "尽道翁归真个也，只怕颜容非故。",
            "愿从此、耕云钓雨。",
            "盘谷幽深空谷杳，但书来、时寄相思句。",
            "千里外，镇延伫。"
        ],
        "notes": "",
        "id": "04e6f4fcaf91c099facea43ee394c26d"
    },
    {
        "author": "吴潜",
        "dynasty": "宋",
        "type": "词",
        "rhythmic": "贺新郎",
        "title": "",
        "preface": "",
        "paragraphs": [
            "月绽浮云里。",
            "未须臾、长风扫荡，碧空如水。",
            "谁在冰壶玉界上，眇视征蛮战蚁。",
            "便弃掷、尘寰脱屣。",
            "絺葛清冷紧袖冷，露华浓、暗袭人肌理。",
            "和酷暑，争些气。",
            "谯楼漏转三更二。",
            "夜沈沈、经星纬宿，换垣移市。",
            "万籁渐生秋意思，时节那堪屈指。",
            "奈投老、未酬归计。",
            "矫首高天天不应，忽林梢、睡鹊惊飞起。",
            "同一梦，我与尔。"
        ],
        "notes": "",
        "id": "8f672b9e2d539861c69a51bb81e40585"
    },
    {
        "author": "吴潜",
        "dynasty": "宋",
        "type": "词",
        "rhythmic": "贺新郎",
        "title": "",
        "preface": "",
        "paragraphs": [
            "汲水驱炎热。",
            "晚些儿、披衣露坐，待他凉月。",
            "俄顷银盘从海际，推上璇霄璧阙。",
            "尽散作、满怀冰雪。",
            "万里河潢收卷去，掩长庚、弧矢光都灭。",
            "一大片，琉璃揭。",
            "玉□擣药何时歇。",
            "几千年、阴晴隐现，团圆亏缺。",
            "月缺还圆人但老，重换朱颜无诀。",
            "想旧日、嫦娥心别。",
            "且吸琼浆斟北斗，尽今来、古往俱休说。",
            "香茉莉，正清绝。"
        ],
        "notes": "",
        "id": "716dfb7d5ec322b2c4550b6f4254ca40"
    },
    {
        "author": "吴潜",
        "dynasty": "宋",
        "type": "词",
        "rhythmic": "贺新郎",
        "title": "",
        "preface": "",
        "paragraphs": [
            "宝扇驱纤暑。",
            "又凄凉、蒲觞菰忝，异乡重午。",
            "巧索从来无人系，惟对榴花自语。",
            "也何用、讴秦舞楚。",
            "生愧孟尝搀一日，叹三千、客汗挥成雨。",
            "如伯始，谩台傅。",
            "循环浩劫无终古。",
            "但坤牛、乾马抽换，是长生谱。",
            "安得笺天天便许，归炼金翁木父。",
            "问海运、争如穴处。",
            "一笑流行还坎止，算陈陈、往事俱灰土。",
            "南墅鹤，想思主。"
        ],
        "notes": "",
        "id": "b70b973a522940b5c1849e68e037fa4d"
    },
    {
        "author": "吴潜",
        "dynasty": "宋",
        "type": "词",
        "rhythmic": "贺新郎",
        "title": "",
        "preface": "",
        "paragraphs": [
            "碧沼横梅屋。",
            "水平堤、双双翠羽，引雏偷浴。",
            "倚户无人深院静，犹忆棋敲嫩玉。",
            "还又是、朱樱初熟。",
            "手绾提炉香一炷，黯消魂、伫立阑干曲。",
            "闲转步，数修竹。",
            "新来有个眉峰蹙。",
            "自王姚、后魏都褪，只成愁独。",
            "凤带鸾钗宫样巧，争奈腰圈倦束。",
            "谩困倚、云鬟堆绿。",
            "淡月帘栊黄昏后，把灯花、印约休轻触。",
            "花烬落，泪珠簌。"
        ],
        "notes": "",
        "id": "7487874f5671718b7d43cdc7719468bb"
    },
    {
        "author": "吴潜",
        "dynasty": "宋",
        "type": "词",
        "rhythmic": "贺新郎",
        "title": "",
        "preface": "",
        "paragraphs": [
            "燕子呢喃语。",
            "小园林、残红剩紫，已无三数。",
            "绿叶青枝成步障，空有蜂旋蝶舞。",
            "又宝扇、轻摇初暑。",
            "芳沼拳荷舒展尽，便回头、乱拥宫妆女。",
            "惊岁月，能多许。",
            "家山占断凫鸥渚。",
            "最相宜、岚烟水月，雾云霏雨。",
            "三岛十洲虽铁铸，难把归舟系取。",
            "且放我、渔樵为与。",
            "从此细斟昌歜酒，况神仙洞府无邀阻。",
            "何待结，长生缕。"
        ],
        "notes": "",
        "id": "6ec89b906f5ee8ed912796d73701faa8"
    },
    {
        "author": "吴潜",
        "dynasty": "宋",
        "type": "词",
        "rhythmic": "贺新郎",
        "title": "",
        "preface": "",
        "paragraphs": [
            "雪鬓难重绿。",
            "但け然、黄庭境界，抱藏龟六。",
            "也向无何乡里去，白堕舟边漾渌。",
            "算种种、尘缘都足。",
            "争那名缰犹系绊，尽辜他、猿鹤双溪曲。",
            "时又夏，暑将溽。",
            "虚舟飘瓦何烦歜。",
            "奈羊肠、千歧万折，近来纯熟。",
            "怅望老仙烟水外，惟把江云送目。",
            "想裴墅、碧梧金竹。",
            "安得结庐相近傍，买闲田、数亩躬耕筑。",
            "已梦断，大槐国。"
        ],
        "notes": "",
        "id": "9c152ea874662472299ee021b531ebac"
    },
    {
        "author": "吴潜",
        "dynasty": "宋",
        "type": "词",
        "rhythmic": "贺新郎",
        "title": "",
        "preface": "",
        "paragraphs": [
            "了却儿痴外。",
            "撰园林、亭台馆榭，谩当吾世。",
            "红楯朱桥相映带，人在百花丛里。",
            "更依约、垂杨衬水。",
            "桧柏芙蓉橙桂菊，也还须、收拾秋冬意。",
            "闲坐久，忽惊起。",
            "繁华寂寞千年地。",
            "便渊明、桃源记在，几人知此。",
            "双手上还银菟印，趁得东风行李。",
            "看鄮岭、鄞江澄霁。",
            "从此归欤无一欠，但君恩、天大难酬耳。",
            "嗟倦鸟，投林志。"
        ],
        "notes": "",
        "id": "4b9257d526ff302b6ec52e6a2738826a"
    },
    {
        "author": "吴潜",
        "dynasty": "宋",
        "type": "词",
        "rhythmic": "贺新郎",
        "title": "",
        "preface": "",
        "paragraphs": [
            "宇宙原无外。",
            "问当年、渠缘底事，强逃人世。",
            "争似刘郎栽种后，长恁玄都观里。",
            "何用羡、武陵溪水。",
            "一见桃花还一笑，领春工、千古无穷意。",
            "儿女恨，且收起。",
            "洞中空阔多闲地。",
            "但人间、羊肠九折，未能知此。",
            "我已衰翁君渐老，那复颠张醉李。",
            "看翻覆、雨阴风霁。",
            "捱得清和时候了，舣扁舟、只待归来耳。",
            "惟处静，解吾志。"
        ],
        "notes": "",
        "id": "f02a15588bfa6f94b42d48c28de932d4"
    },
    {
        "author": "吴潜",
        "dynasty": "宋",
        "type": "词",
        "rhythmic": "贺新郎",
        "title": "",
        "preface": "",
        "paragraphs": [
            "拍手阑干外。",
            "想回头、人非物是，不知何世。",
            "万事情知都是梦，聊复推迁梦里。",
            "也幻出、云山烟水。",
            "白白红红虽褪尽，尽倡条、浪蕊皆春意。",
            "时可醉，醉扶起。",
            "瀛洲旧说神仙地。",
            "奈江南、猿啼鹤泪，怨怀如此。",
            "三五阿婆涂抹遍，多少残樱剩李。",
            "又过雨、亭皋初霁。",
            "惭愧故人相问讯，但一回、一见苍颜耳。",
            "谁念我，鹪鹩志。"
        ],
        "notes": "",
        "id": "37d6f1cc7bdd11b4d42bb690677cd21d"
    },
    {
        "author": "吴潜",
        "dynasty": "宋",
        "type": "词",
        "rhythmic": "贺新郎",
        "title": "",
        "preface": "",
        "paragraphs": [
            "未是全衰暮。",
            "但相思、昭亭数曲，水村烟墅。",
            "只比儿儿额上寿，尚有时光如许。",
            "况坎子、常交离午。",
            "须信火龙能陆战，更驱他、水虎蟠沧浦。",
            "昆仑顶，时飞度。",
            "东皇蓦向昆仑遇。",
            "道如今、金阶玉陛，待卿阔步。",
            "犹恐荆人攀恋切，未放征帆高举。",
            "怕公去、狐狸嗥舞。",
            "江汉一时谁作者，想声声、赞祝明良聚。",
            "天下久，望霖雨。"
        ],
        "notes": "",
        "id": "9f4af65f8c3f44af7ed2b68512da0ea9"
    },
    {
        "author": "吴潜",
        "dynasty": "宋",
        "type": "词",
        "rhythmic": "贺新郎",
        "title": "",
        "preface": "",
        "paragraphs": [
            "一笑春无语。",
            "但园林、阴阴绿树，老红三数。",
            "底事东风犹自妒，片片狂飞乱舞。",
            "便燕懒、莺残初起。",
            "芍药荼䕷还又是，仗何人、说与司花女。",
            "将岁月，浪如许。",
            "悠悠倦客停江渚。",
            "寄扁舟、浮云荡月，棹烟帆雨。",
            "留得闲言闲语在，可是卿卿记取。",
            "待尽把、愁肠说与。",
            "泛梗浮萍无定准，怕吴鳞、楚雁成离阻。",
            "歌未了，恨如缕。"
        ],
        "notes": "",
        "id": "993299ee90698c0b9496d6e4fd8fe401"
    },
    {
        "author": "吴潜",
        "dynasty": "宋",
        "type": "词",
        "rhythmic": "贺新郎",
        "title": "",
        "preface": "",
        "paragraphs": [
            "笑口开能几。",
            "把年年、芳情冶思，总抛闲里。",
            "桃杏枝头春才半，寒食清明又是。",
            "但岁月、飙飞川逝。",
            "回首秦楼双燕语，到如今、目断斜阳外。",
            "将往事，试重记。",
            "香罗尚有相思泪。",
            "算人生、新愁易积，旧欢难继。",
            "水上流红无觅处，还隔关山万里。",
            "但赢得、新来憔悴。",
            "昨夜东风颠狂后，想馀芳、尽是飘零底。",
            "词写就，倩谁寄。"
        ],
        "notes": "",
        "id": "182a862fd4622141285a9b8fb956c7c0"
    },
    {
        "author": "吴潜",
        "dynasty": "宋",
        "type": "词",
        "rhythmic": "贺新郎",
        "title": "",
        "preface": "",
        "paragraphs": [
            "烟树瓜洲岸。",
            "望旌旗、猎猎摇空，故人天远。",
            "不似沙鸥飞得渡，直到雕鞍侧畔。",
            "但徙倚、危阑目断。",
            "自古锺情须我辈，况人间、万事思量遍。",
            "涛似雪，风如箭。",
            "扬州十里朱帘卷。",
            "想桃根桃叶，依稀旧家庭院。",
            "谁把青红吹到眼，知有醉翁局段。",
            "便回首、舟移帆转。",
            "渺渺江波愁未了，正淮山、日暮云撩乱。",
            "阁酒盏，倚歌扇。"
        ],
        "notes": "",
        "id": "5c69c27e29964821a86e5364e71665f5"
    },
    {
        "author": "吴潜",
        "dynasty": "宋",
        "type": "词",
        "rhythmic": "贺新郎",
        "title": "",
        "preface": "",
        "paragraphs": [
            "又是春残去。",
            "倚东风、寒云淡日，堕红飘絮。",
            "燕社鸿秋人不问，尽管吴笙越鼓。",
            "但短发、星星无数。",
            "万事惟有彭泽醉，也何妨、袖卷长沙舞。",
            "身与世，只如许。",
            "阑干拍手闲情绪。",
            "便明朝、苍鸥白鹭，北山南浦。",
            "笑指午桥桥畔路，帘幕深深院宇。",
            "尚趁得、柳烟花雾。",
            "我亦故山猿鹤怨，问何时、归棹双溪渚。",
            "歌一曲，恨千缕。"
        ],
        "notes": "",
        "id": "4942cab701b0692273a221651a9055e1"
    },
    {
        "author": "吴潜",
        "dynasty": "宋",
        "type": "词",
        "rhythmic": "贺新郎",
        "title": "",
        "preface": "",
        "paragraphs": [
            "可意人如玉。",
            "小帘栊、轻匀淡泞，道家装束。",
            "长恨春归无寻处，全在波明黛绿。",
            "看冶叶、倡条浑俗。",
            "比似江梅清有韵，更临风、对月斜依竹。",
            "看不足，咏不足。",
            "曲屏半掩青山簇。",
            "正轻寒、夜来花睡，半敧残烛。",
            "缥缈九霞光里梦，香在衣裳剩馥。",
            "又只恐、铜壶声促。",
            "试问送人归去后，对一奁、花影垂金粟。",
            "肠易断，倩谁续。"
        ],
        "notes": "",
        "id": "5df28f00c7e306893ac0cf9408e288d8"
    },
    {
        "author": "吴潜",
        "dynasty": "宋",
        "type": "词",
        "rhythmic": "贺新郎",
        "title": "",
        "preface": "",
        "paragraphs": [
            "扑尽征衫气。",
            "小夷犹、尊罍杖履，踏开花事。",
            "邂逅山翁行乐处，何似乌衣旧里。",
            "叹芳草、舞台歌地。",
            "百岁光阴如梦断，算古今、兴废都如此。",
            "何用洒，儿曹泪。",
            "江南自有渔樵队。",
            "想家山、猿愁鹤怨，问人归未。",
            "寄语寒梅休放尽，留取三花两蕊。",
            "待老子、领些春意。",
            "皎皎风流心自许，尽何妨、瘦影横斜水。",
            "烦翠羽，伴醒醉。"
        ],
        "notes": "",
        "id": "7c1f02e07e98d5207763a6e50d4eac04"
    },
    {
        "author": "吴潜",
        "dynasty": "宋",
        "type": "词",
        "rhythmic": "贺新郎",
        "title": "",
        "preface": "",
        "paragraphs": [
            "说著成凄楚。",
            "正尘飞、岷峨滟澦，兔嗥孤舞。",
            "颇牧禁中留不住，弹压征西幕府。",
            "便一舸、月汀烟渚。",
            "四塞三关天样险，问何人、自辟鼪鼯路。",
            "成败事，几今古。",
            "荼䕷芍药春将暮。",
            "最无情、飘零柳絮，搅人离绪。",
            "屈指秋风吹雁信，应忆西湖夜雨。",
            "谩岁月、消磨如许。",
            "上下四方男子志，肯临歧、昵昵儿曹语。",
            "呼大白，为君举。"
        ],
        "notes": "",
        "id": "9437c683dc6aeaad07a0d267f2324df2"
    },
    {
        "author": "吴潜",
        "dynasty": "宋",
        "type": "词",
        "rhythmic": "踏莎行",
        "title": "",
        "preface": "",
        "paragraphs": [
            "红药将残，绿荷初展。",
            "森森竹里闲庭院。",
            "一炉香烬一瓯茶，隔墙听得黄鹂啭。",
            "陌上春归，水边人远。",
            "尽将前事思量遍。",
            "流光冉冉为谁忙，小桥伫立斜阳晚。"
        ],
        "notes": "",
        "id": "661a9ae08348b8b0e47f64ff70524284"
    },
    {
        "author": "吴潜",
        "dynasty": "宋",
        "type": "词",
        "rhythmic": "酹江月・念奴娇",
        "title": "",
        "preface": "",
        "paragraphs": [
            "半空楼阁，把江山图画，一时收拾。",
            "白鸟孤飞飞尽处，最好暮天秋碧。",
            "万里西风，百年人事，谩倚阑干拍。",
            "凝眸何许，扬州烟树历历。",
            "应念老子年来，浮名浮利，已作虚空掷。",
            "三径才寻归活计，又是飘零为客。",
            "回首平生，惊心双鬓，容易成凄恻。",
            "尊前一笑，且由醉帽敧侧。"
        ],
        "notes": "",
        "id": "5f30d28ce9847e63aaabc1adebd294af"
    },
    {
        "author": "吴潜",
        "dynasty": "宋",
        "type": "词",
        "rhythmic": "酹江月・念奴娇",
        "title": "",
        "preface": "",
        "paragraphs": [
            "晓来窗外，正南枝初放，两花三蕊。",
            "千古春风头上立，羞退秾桃繁李。",
            "姑射神游，寿阳妆褪，色界尘都洗。",
            "竹扉松户，平生所寄聊耳。",
            "堪笑强说和羹，此君心事，指高山流水。",
            "陇驿凄凉，却怕被、哀角城头吹起。",
            "此处关情，为他凝伫，淡月清霜里。",
            "巡檐何事，岁寒相誓而已。"
        ],
        "notes": "",
        "id": "37166de06b4d7e95d90423d7710a0959"
    },
    {
        "author": "吴潜",
        "dynasty": "宋",
        "type": "词",
        "rhythmic": "酹江月・念奴娇",
        "title": "",
        "preface": "",
        "paragraphs": [
            "红尘飞骑，报元戎小队，踏青南陌。",
            "雪浪堆边呼小渡，吴楚半江分坼。",
            "岁月惊心，风埃迷目，相对头俱白。",
            "杨花撩乱，可怜如此春色。",
            "谁道燕燕莺莺，多情犹自，认得年时客。",
            "重唱江南肠断句，为我满倾云液。",
            "画鼓舟移，金鞍人远，一饷烟波隔。",
            "斜阳冉冉，依然无限凄恻。"
        ],
        "notes": "",
        "id": "c5e54451cb1069f5017c3a48cfabe58a"
    },
    {
        "author": "吴潜",
        "dynasty": "宋",
        "type": "词",
        "rhythmic": "醉桃源・阮郎归",
        "title": "",
        "preface": "",
        "paragraphs": [
            "东风阑槛两三亭。",
            "游人步晚晴。",
            "蜂回蝶转得能轻。",
            "忽然春意生。",
            "花未老，酒须倾。",
            "劝君休独醒。",
            "古来我辈最锺情。",
            "举头百舌声。"
        ],
        "notes": "",
        "id": "cbeeae096562c687118631b969cf8910"
    },
    {
        "author": "吴潜",
        "dynasty": "宋",
        "type": "词",
        "rhythmic": "长相思",
        "title": "",
        "preface": "",
        "paragraphs": [
            "上帘钩。",
            "下帘钩。",
            "夜半天街灯火收。",
            "有人曾倚楼。",
            "思悠悠。",
            "恨悠悠。",
            "只有西湖明月秋。",
            "知人如许悠。"
        ],
        "notes": "",
        "id": "0b412741bfc0b777cc8140e941535660"
    },
    {
        "author": "吴潜",
        "dynasty": "宋",
        "type": "词",
        "rhythmic": "长相思",
        "title": "",
        "preface": "",
        "paragraphs": [
            "燕高飞。",
            "燕低飞。",
            "正是黄梅青杏时。",
            "榴花开数枝。",
            "梦归期。",
            "数归期。",
            "想见画楼天四垂。",
            "有人攒黛眉。"
        ],
        "notes": "",
        "id": "16c80268bdd40c267a31ce5192c1eba7"
    },
    {
        "author": "吴潜",
        "dynasty": "宋",
        "type": "词",
        "rhythmic": "长相思",
        "title": "",
        "preface": "",
        "paragraphs": [
            "要相逢。",
            "恰相逢。",
            "画舫朱帘脉脉中。",
            "霎时烟霭重。",
            "怨东风。",
            "笑东风。",
            "落花飞絮两无踪。",
            "分付与眉峰。"
        ],
        "notes": "",
        "id": "ab1f842a0838a9a6ff2aa7ab516d2ad2"
    },
    {
        "author": "吴潜",
        "dynasty": "宋",
        "type": "词",
        "rhythmic": "阮郎归",
        "title": "",
        "preface": "",
        "paragraphs": [
            "软风轻霭弄晴晖。",
            "鹁鸠相应啼。",
            "画堂人静画帘垂。",
            "阑干独倚时。",
            "闲拾句，困寻棋。",
            "沈吟心是非。",
            "荼䕷开遍柳花飞。",
            "惜春春不知。"
        ],
        "notes": "",
        "id": "7f2f966d456ae59920e74c73107631e3"
    },
    {
        "author": "吴潜",
        "dynasty": "宋",
        "type": "词",
        "rhythmic": "隔浦莲・隔浦莲近拍",
        "title": "",
        "preface": "",
        "paragraphs": [
            "扇荷偷换羽葆。",
            "院宇人声窈。",
            "独步亭皋下，阑干并、栖幽鸟。",
            "新雨抽嫩草。",
            "檐花闹。",
            "一片萍铺沼。",
            "燕雏小。",
            "书空底事，那堪手版持倒。",
            "今来古往，几见北邙人晓。",
            "乡号无何但日到。",
            "休觉。",
            "陶然身世尘表。"
        ],
        "notes": "",
        "id": "048308bb78895c725960526736c6d246"
    },
    {
        "author": "吴潜",
        "dynasty": "宋",
        "type": "词",
        "rhythmic": "隔浦莲・隔浦莲近拍",
        "title": "",
        "preface": "",
        "paragraphs": [
            "兰桡环城数叠。",
            "雾雨侵帘箔。",
            "翠竹交苍树，幽鸟声声如答。",
            "苇岸游绿鸭。",
            "暮山合。",
            "天际浓云罨，水周币。",
            "提携一醉，浊贤清圣欢洽。",
            "瀛洲美景，尽道东南都压。",
            "今日愁颜回笑颊。",
            "飞屧。",
            "且将萱草归插。"
        ],
        "notes": "",
        "id": "4ce1f6114af3085720fbe6c9288e5595"
    },
    {
        "author": "吴潜",
        "dynasty": "宋",
        "type": "词",
        "rhythmic": "霜天晓角",
        "title": "",
        "preface": "",
        "paragraphs": [
            "举杯吸月。",
            "一洗烦襟热。",
            "想见摩诃池上，星斗转、挂银阙。",
            "金吾传漏铁。",
            "此时滋味别。",
            "阶砌寒蛩声细，携手处、人如雪。"
        ],
        "notes": "",
        "id": "a9ebf8109913464cf6b7c55482da2812"
    },
    {
        "author": "吴潜",
        "dynasty": "宋",
        "type": "词",
        "rhythmic": "霜天晓角",
        "title": "",
        "preface": "",
        "paragraphs": [
            "秋凉佳月。",
            "扫尽轻衫热。",
            "便欲乘风归去，冰玉界、琼林阙。",
            "不须持寸铁。",
            "孤吟风措别。",
            "且唱东坡水调，清露下、满襟雪。"
        ],
        "notes": "",
        "id": "b2c3cdaa9536855a413e805469f030a3"
    },
    {
        "author": "吴潜",
        "dynasty": "宋",
        "type": "词",
        "rhythmic": "霜天晓角",
        "title": "",
        "preface": "",
        "paragraphs": [
            "梅花一簇。",
            "花上千枝烛。",
            "照出靓妆姿态，看不足、咏不足。",
            "便欲和花宿。",
            "却被官身局。",
            "借问江南归未，今夜梦、难拘束。"
        ],
        "notes": "",
        "id": "7b638ebbcc9183157720ad1f4227bf9b"
    },
    {
        "author": "吴潜",
        "dynasty": "宋",
        "type": "词",
        "rhythmic": "霜天晓角",
        "title": "",
        "preface": "",
        "paragraphs": [
            "小山幽彻。",
            "遍地堆香雪。",
            "只恐今宵入梦，梦到处、魂孤绝。",
            "八公头已雪。",
            "淮南分半席。",
            "莫道淹留何事，且长啸、对佳月。"
        ],
        "notes": "",
        "id": "7c08422a48b04ed4bdce153bb5950847"
    },
    {
        "author": "吴潜",
        "dynasty": "宋",
        "type": "词",
        "rhythmic": "霜天晓角",
        "title": "",
        "preface": "",
        "paragraphs": [
            "新词唱彻。",
            "字字珠玑屑。",
            "更有张颠草圣，何止是、成双绝。",
            "金粟如霏雪。",
            "扫地为芳席。",
            "且令诸公一笑，怕明夜、无此月。"
        ],
        "notes": "",
        "id": "599f85213b46582440b9e4f946999158"
    },
    {
        "author": "吴潜",
        "dynasty": "宋",
        "type": "词",
        "rhythmic": "霜天晓角",
        "title": "",
        "preface": "",
        "paragraphs": [
            "为花问月。",
            "谁把金魂屑。",
            "犹有残英剩蕊，秋向老、香逾冽。",
            "且莫都攀折。",
            "有个人愁绝。",
            "纵使垣娥念旧，星星鬓、如何说。"
        ],
        "notes": "",
        "id": "ec87e95866995df3cb4361f34dd81bbc"
    },
    {
        "author": "吴潜",
        "dynasty": "宋",
        "type": "词",
        "rhythmic": "霜天晓角",
        "title": "",
        "preface": "",
        "paragraphs": [
            "杯中吸月。",
            "桂树飞琼屑。",
            "莫道胡床老子，怕风露、向凄冽。",
            "回首云娥折。",
            "老大成痴绝。",
            "且醉今宵光景，莫容易、向人说。"
        ],
        "notes": "",
        "id": "a0bc6dd3480edbd5f43983311d606803"
    },
    {
        "author": "吴潜",
        "dynasty": "宋",
        "type": "词",
        "rhythmic": "霜天晓角",
        "title": "",
        "preface": "",
        "paragraphs": [
            "此花此月。",
            "一般风流彻。",
            "更好参横斗转，更漏断、人声绝。",
            "有谁秋共洁。",
            "篱菊相将发。",
            "留取岁寒心事，待此际、向君说。"
        ],
        "notes": "",
        "id": "cab731efc2a15afad04abb37653d8660"
    },
    {
        "author": "吴潜",
        "dynasty": "宋",
        "type": "词",
        "rhythmic": "霜天晓角",
        "title": "",
        "preface": "",
        "paragraphs": [
            "倚花傍月。",
            "花底歌声彻。",
            "最好月筛花影，花月浸、香奇绝。",
            "双溪秋月洁。",
            "桂棹何时发。",
            "客里明朝送客，多少事、且休说。"
        ],
        "notes": "",
        "id": "8f86099539047fc9e53ecd64d500a2ed"
    },
    {
        "author": "吴潜",
        "dynasty": "宋",
        "type": "词",
        "rhythmic": "霜天晓角",
        "title": "",
        "preface": "",
        "paragraphs": [
            "云收雾辟。",
            "万里天空碧。",
            "舟过蛾眉亭下，景似旧、人非昔。",
            "年事如梭掷。",
            "世事如棋弈。",
            "抚掌扣舷一笑，今古恨、问谁得。"
        ],
        "notes": "",
        "id": "84ef9ef6080ed19fe9edb763c2bb5420"
    },
    {
        "author": "吴潜",
        "dynasty": "宋",
        "type": "词",
        "rhythmic": "青玉案",
        "title": "",
        "preface": "",
        "paragraphs": [
            "流芳只怕春无几。",
            "拼夜饮、更才二。",
            "不用追他欢乐事。",
            "绮窗朱户，燕帷莺馆，多少人憔悴。",
            "踏歌梦想江南市。",
            "管春尽、扁舟放行李。",
            "寒食休倾游子泪。",
            "归去来兮，不如归去，铁定知今是。"
        ],
        "notes": "",
        "id": "119985af87a333913f485fbb57a31aaf"
    },
    {
        "author": "吴潜",
        "dynasty": "宋",
        "type": "词",
        "rhythmic": "青玉案",
        "title": "",
        "preface": "",
        "paragraphs": [
            "十年三过苏台路。",
            "还又是、匆匆去。",
            "迅景流光容易度。",
            "鹭洲鸥渚，苇汀芦岸，总是消魂处。",
            "苍烟欲合斜阳暮。",
            "付与愁人砌愁句。",
            "为问新愁愁底许。",
            "酒边成醉，醉边成梦，梦断前山雨。"
        ],
        "notes": "",
        "id": "a1c8514ddc55fd5897715d1838457fa2"
    },
    {
        "author": "吴潜",
        "dynasty": "宋",
        "type": "词",
        "rhythmic": "青玉案",
        "title": "",
        "preface": "",
        "paragraphs": [
            "人生南北如歧路。",
            "惆怅方回断肠句。",
            "四野碧云秋日暮。",
            "苇汀芦岸，落霞残照，时有鸥来去。",
            "一杯渺渺怀今古。",
            "万事悠悠付寒暑。",
            "青箬绿蓑便野处。",
            "有山堪采，有溪堪钓，归计聊如许。"
        ],
        "notes": "",
        "id": "f17db626c5b9c9d8d3a1a89086aedb4f"
    },
    {
        "author": "吴潜",
        "dynasty": "宋",
        "type": "词",
        "rhythmic": "青玉案",
        "title": "",
        "preface": "",
        "paragraphs": [
            "黄昏先自无情绪。",
            "更几阵、风和雨。",
            "闲把楼头更点数。",
            "挑残灯烬，装成香缕。",
            "此际凭谁诉。",
            "新词旧曲歌还住。",
            "欲说相思渺无处。",
            "围定寒炉人不语。",
            "暗蛩啾唧，征鸿嘹唳，憔悴都如许。"
        ],
        "notes": "",
        "id": "11b854f82d2c74fc8c70ad66fa6cdb9c"
    },
    {
        "author": "吴潜",
        "dynasty": "宋",
        "type": "词",
        "rhythmic": "鹊桥仙",
        "title": "",
        "preface": "",
        "paragraphs": [
            "馨香饼饵，新鲜瓜果，乞巧千门万户。",
            "到头人事控抟难，与拙底、无多来去。",
            "痴儿忘想，夜看银汉，要待云车飞度。",
            "谁知牛女已尊年，又那得、欢娱意绪。"
        ],
        "notes": "",
        "id": "66adc38f068ec7b87c6722da785943bd"
    },
    {
        "author": "吴潜",
        "dynasty": "宋",
        "type": "词",
        "rhythmic": "鹊桥仙",
        "title": "",
        "preface": "",
        "paragraphs": [
            "银河半隐，玉蟾高挂，已觉炎光向后。",
            "穿针楼上未眠人，应自把、荷花挼揉。",
            "双星缥缈，霎时聚散，肯向鹊桥回首。",
            "原来一岁一番期，却捱得、天长地久。"
        ],
        "notes": "",
        "id": "2d42faa39bcde101333f9c37c26e121c"
    },
    {
        "author": "吴潜",
        "dynasty": "宋",
        "type": "词",
        "rhythmic": "鹊桥仙",
        "title": "",
        "preface": "",
        "paragraphs": [
            "扁舟昨泊，危亭孤啸，目断闲云千里。",
            "前山急雨过溪来，尽洗却、人间暑气。",
            "暮鸦木末，落凫天际，都是一团秋意。",
            "痴儿呆女贺新凉，也不道、西风又起。"
        ],
        "notes": "",
        "id": "da6aca8bd5807fb2883fd4d1df54c142"
    },
    {
        "author": "吴潜",
        "dynasty": "宋",
        "type": "词",
        "rhythmic": "鹧鸪天",
        "title": "",
        "preface": "",
        "paragraphs": [
            "去日春山淡翠眉。",
            "到家恰好整寒衣。",
            "人归玉垒天应惜，舟过松江月半垂。",
            "千万绪，两三卮。",
            "送君不忍与君违。",
            "书来频寄西边讯，是我江南愁断时。"
        ],
        "notes": "",
        "id": "cb0ca25736ad380ae1018e9d9ba644d6"
    }
]