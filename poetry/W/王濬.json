[
    {
        "author": "王濬",
        "dynasty": "唐",
        "type": "诗",
        "rhythmic": "",
        "title": "送贺秘监归会稽诗",
        "preface": "",
        "paragraphs": [
            "业盛王公秩，名高绛老年。",
            "遗荣谢珪组，得志学神仙。",
            "去国风为驭，还乡海作田。",
            "何当曳凫舄，万里更朝天。",
            "（同前）（按：《新唐书》卷七二中《宰相世系表》琅邪王氏房有「濬，南昌丞。",
            "」其祖弘让，贞观中为中书舍人。",
            "若濬长寿，亦可活至开、天之世。",
            "然尚无确证定为一人，姑附识于此，以俟考详。",
            "）。"
        ],
        "notes": "",
        "id": "b41551365c9a29ecbb6df9f3aa0ae3a1"
    }
]