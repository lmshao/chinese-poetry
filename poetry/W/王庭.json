[
    {
        "author": "王庭",
        "dynasty": "宋",
        "type": "诗",
        "rhythmic": "",
        "title": "明堂侍祠十绝  其一",
        "preface": "",
        "paragraphs": [
            "礼行肆类又称禋，喜见承平景铄信。",
            "堪笑汉人夸肸饰，何如明德达精纯。"
        ],
        "notes": "",
        "id": "4e1607f29710f17e8a7dad5c94fa3484"
    },
    {
        "author": "王庭",
        "dynasty": "宋",
        "type": "诗",
        "rhythmic": "",
        "title": "明堂侍祠十绝  其二",
        "preface": "",
        "paragraphs": [
            "先皇鸿烈冠重兴，庙社依然总燕宁。",
            "今日孝思严陟配，必知深妥在天灵。"
        ],
        "notes": "",
        "id": "267e3d81f975559afc6472ba2e9f515c"
    },
    {
        "author": "王庭",
        "dynasty": "宋",
        "type": "诗",
        "rhythmic": "",
        "title": "明堂侍祠十绝  其三",
        "preface": "",
        "paragraphs": [
            "玉轪才驰霁色开，都人驩謼殷如雷。",
            "曰晹曰雨元无定，都自吾皇一念来。"
        ],
        "notes": "",
        "id": "f6a0731cd9502bbe26789be5f5b59eec"
    },
    {
        "author": "王庭",
        "dynasty": "宋",
        "type": "诗",
        "rhythmic": "",
        "title": "明堂侍祠十绝  其四",
        "preface": "",
        "paragraphs": [
            "唱彻严更凤钥开，侍祠济济列崇陔。",
            "小臣亦忝廊西献，惟秉温恭对越来。"
        ],
        "notes": "",
        "id": "fb705b3c447ebefcffcbb9eb374ee422"
    },
    {
        "author": "王庭",
        "dynasty": "宋",
        "type": "诗",
        "rhythmic": "",
        "title": "明堂侍祠十绝  其五",
        "preface": "",
        "paragraphs": [
            "玉佩珊珊出禁扉，金莲分炬散芳菲。",
            "祠班咫尺临黄道，惹得天香满袖归。"
        ],
        "notes": "",
        "id": "a151af735248265151b49b952169e0be"
    },
    {
        "author": "王庭",
        "dynasty": "宋",
        "type": "诗",
        "rhythmic": "",
        "title": "明堂侍祠十绝  其六",
        "preface": "",
        "paragraphs": [
            "登歌奏罢乐初成，懿懿芬芬荐德馨。",
            "好是天心彰信顺，故教华月吐青冥。"
        ],
        "notes": "",
        "id": "0d09aff4329a32c77213d39401f15ac9"
    },
    {
        "author": "王庭",
        "dynasty": "宋",
        "type": "诗",
        "rhythmic": "",
        "title": "明堂侍祠十绝  其七",
        "preface": "",
        "paragraphs": [
            "合宫深敞帀修廊，万烛𪸩𪸩粲奉璋。",
            "自有质文昭俭度，不须扬厉述斋房。"
        ],
        "notes": "",
        "id": "434f679cce64347c4109ae2cf9713037"
    },
    {
        "author": "王庭",
        "dynasty": "宋",
        "type": "诗",
        "rhythmic": "",
        "title": "明堂侍祠十绝  其八",
        "preface": "",
        "paragraphs": [
            "左个明堂是集英，鹄袍曾此接文明。",
            "馂余款听钧天奏，疑是吾伊雅颂声。"
        ],
        "notes": "",
        "id": "9984f722c5c167d4ecf0a35d13c2563e"
    },
    {
        "author": "王庭",
        "dynasty": "宋",
        "type": "诗",
        "rhythmic": "",
        "title": "明堂侍祠十绝  其九",
        "preface": "",
        "paragraphs": [
            "千官移杖拱端门，一日鸡竿万里春。",
            "汤网本疏民自格，要知家法在深仁。"
        ],
        "notes": "",
        "id": "950ab4d799269ae64c4ed16afba3e7bd"
    },
    {
        "author": "王庭",
        "dynasty": "宋",
        "type": "诗",
        "rhythmic": "",
        "title": "明堂侍祠十绝  其一○",
        "preface": "",
        "paragraphs": [
            "肸蚃丰融富媪厘，班回长乐奉愉怡。",
            "休嘉最易生安逸，翼翼当如未祼时。"
        ],
        "notes": "",
        "id": "051fc8480c16ba4eede0fa288d491d76"
    },
    {
        "author": "王庭",
        "dynasty": "宋",
        "type": "诗",
        "rhythmic": "",
        "title": "清湖",
        "preface": "",
        "paragraphs": [
            "万顷灵湫带碧烟，源泉混混自山前。",
            "四时每涨空中雨，一片常涵镜里天。",
            "星斗转时银汉近，芙蓉开处彩屏连。",
            "鱼龙久跃平深处，变化应知在异年。"
        ],
        "notes": "",
        "id": "5aca63eb6bc274b58ad043db10506265"
    }
]