[
    {
        "author": "吴说",
        "dynasty": "宋",
        "type": "诗",
        "rhythmic": "",
        "title": "避地白岩山中书怀",
        "preface": "",
        "paragraphs": [
            "胡虏凭陵甚，长驱青海边。",
            "携家遭困顿，忧国愤迍邅。",
            "不省岁月换，徒惊花草鲜。",
            "到头苏息否，洒泪问苍天。"
        ],
        "notes": "",
        "id": "3efbfd389882c35bb4fce7892a13def3"
    },
    {
        "author": "吴说",
        "dynasty": "宋",
        "type": "诗",
        "rhythmic": "",
        "title": "次廉布书事三首呈郎中机宜诗韵  其一",
        "preface": "",
        "paragraphs": [
            "当代青云士，皆言子独贤。",
            "异时犹未遇，多难更堪怜。",
            "妙契环中趣，饱参方外禅。",
            "海涯孤绝处，谁识孝廉船。"
        ],
        "notes": "",
        "id": "99483205d6a757280c703bcaab4a8c11"
    },
    {
        "author": "吴说",
        "dynasty": "宋",
        "type": "诗",
        "rhythmic": "",
        "title": "次廉布书事三首呈郎中机宜诗韵  其二",
        "preface": "",
        "paragraphs": [
            "区宇半荆棘，干戈犹未休。",
            "屡空无计奈，多病不禁愁。",
            "农具应须办，朝簪便合投。",
            "全家耕谷口，一饱更何忧。"
        ],
        "notes": "",
        "id": "4df076d3fcb26e007cb729309c0f4bb8"
    },
    {
        "author": "吴说",
        "dynasty": "宋",
        "type": "诗",
        "rhythmic": "",
        "title": "次廉布书事三首呈郎中机宜诗韵  其三",
        "preface": "",
        "paragraphs": [
            "栖遁云岩下，无人到此边。",
            "阶庭穿蚓穴，窗户蠹蜗涎。",
            "寂寞春将老，淹留月再弦。",
            "羁愁知几许，素发挽华巅。"
        ],
        "notes": "",
        "id": "2eb8536567512d3c566944ca59cadb8b"
    },
    {
        "author": "吴说",
        "dynasty": "宋",
        "type": "诗",
        "rhythmic": "",
        "title": "山中元夕",
        "preface": "",
        "paragraphs": [
            "忆昔观灯夜，维舟天汉湾。",
            "千官环凤辇，万炬转鼇山。",
            "异县方营窟，佳辰独掩关。",
            "悲凉追往事，华发坐来斑。"
        ],
        "notes": "",
        "id": "a59d237f43d267ba58a1951d8ce251ef"
    },
    {
        "author": "吴说",
        "dynasty": "宋",
        "type": "诗",
        "rhythmic": "",
        "title": "题梁王寺清辩大师房",
        "preface": "",
        "paragraphs": [
            "云收雾落天围浄，乞与游人眼界宽。",
            "独恨不当新雪霁，月明来此倚阑干。"
        ],
        "notes": "",
        "id": "6ffb13fb54c7e246fa7efb28b738f4d8"
    },
    {
        "author": "吴说",
        "dynasty": "宋",
        "type": "诗",
        "rhythmic": "",
        "title": "仙都山",
        "preface": "",
        "paragraphs": [
            "佳住从来说鼎湖，兹游直欲到清都。",
            "参天玉笋千寻许，堕地金莲十丈无。",
            "江观便思眠一柱，海山今喜识方壶。",
            "直须买取鹅溪绢，要画沧洲水墨图。"
        ],
        "notes": "",
        "id": "edbfc03ec75dd160f88fc778d2f9cb98"
    },
    {
        "author": "吴说",
        "dynasty": "宋",
        "type": "诗",
        "rhythmic": "",
        "title": "题清芬阁",
        "preface": "",
        "paragraphs": [
            "乃祖飞英标万古，后来奕叶盛三吴。",
            "传家孙达吾何慊，配食子陵德不孤。",
            "秀句至今辉简表，故山从昔锁松梧。",
            "他年我欲修清供，一盏寒泉一束刍。"
        ],
        "notes": "",
        "id": "567d564cd102b2e44dfc7863a9c35f45"
    },
    {
        "author": "吴说",
        "dynasty": "宋",
        "type": "诗",
        "rhythmic": "",
        "title": "酬次李辰甫所寄三首  其一",
        "preface": "",
        "paragraphs": [
            "近知尽室入烟霞，儿女甘贫惯食鲑。",
            "方外何人差可友，岁阑底处定为家。",
            "江城潮盛漫秋卤，驿道风高卷霁沙。",
            "子拾堕樵归未得，能无借地种桃花。"
        ],
        "notes": "",
        "id": "d3d127b2b5495d93b72f39d3b43e10d7"
    },
    {
        "author": "吴说",
        "dynasty": "宋",
        "type": "诗",
        "rhythmic": "",
        "title": "酬次李辰甫所寄三首  其二",
        "preface": "",
        "paragraphs": [
            "桐花竹实几时生，桑野秋枯茧未成。",
            "肯信饥寒能累道，唯余寂寞许寻盟。",
            "年颜已愧神仙事，江海难忘故旧情。",
            "何日往来同井陉，清谈清坐到天明。"
        ],
        "notes": "",
        "id": "9081df1cd395b04b7cbf77120b345497"
    },
    {
        "author": "吴说",
        "dynasty": "宋",
        "type": "诗",
        "rhythmic": "",
        "title": "酬次李辰甫所寄三首  其三",
        "preface": "",
        "paragraphs": [
            "扁舟东下初乘兴，明月南飞竟失群。",
            "田父语言时近道，世人嘲笑尚论文。",
            "九山歛气横寒野，一坞朝阳聚暖云。",
            "胜处借人教暂看，后来何必问灵氛。"
        ],
        "notes": "",
        "id": "0e771e17fa40b51db6a749dc14900e07"
    },
    {
        "author": "吴说",
        "dynasty": "宋",
        "type": "诗",
        "rhythmic": "",
        "title": "题义节夫人传  其一",
        "preface": "",
        "paragraphs": [
            "国步阽危古所稀，旷无仗节不胜讥。",
            "得夫人辈戡多难，拨乱兴衰亦庶几。"
        ],
        "notes": "",
        "id": "f03ed97efe8f43674a3f29f77f9fa356"
    },
    {
        "author": "吴说",
        "dynasty": "宋",
        "type": "诗",
        "rhythmic": "",
        "title": "题义节夫人传  其二",
        "preface": "",
        "paragraphs": [
            "丈夫效死以成人，何事临危反爱身。",
            "有腼闺门全节义，伤今思古泪沾巾。"
        ],
        "notes": "",
        "id": "36598dba7b646b8835c3346df3839975"
    },
    {
        "author": "吴说",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "出峡名标第一楼。"
        ],
        "notes": "",
        "id": "993e46c764de910641a46fd106bcc7ba"
    },
    {
        "author": "吴说",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "越山长青水长白，越人长家山水国。"
        ],
        "notes": "",
        "id": "9c781b7be8ad4b5bc9f6e00e88b58a2e"
    }
]