[
    {
        "author": "王无咎",
        "dynasty": "宋",
        "type": "诗",
        "rhythmic": "",
        "title": "集村行",
        "preface": "",
        "paragraphs": [
            "产业家家坏，诛求岁岁新。",
            "平时不为备，执事彼何人。",
            "朱户仍奢侈，柴门转窭贫。",
            "若非衢空畔，无用说悲辛。"
        ],
        "notes": "",
        "id": "e0e07e4a2ed2b30f691c63fbc6fa1815"
    },
    {
        "author": "王无咎",
        "dynasty": "宋",
        "type": "诗",
        "rhythmic": "",
        "title": "劝岩师酒",
        "preface": "",
        "paragraphs": [
            "腊去东风渐破春，凭轩怅望倍凝神。",
            "鸟鸣晓霁声音乐，物被阳和气候新。",
            "佳景牵怀吟稍遍，芳杯到手举宜频。",
            "灵均空诧离骚好，憔悴终为独醒人。"
        ],
        "notes": "",
        "id": "e59d5b5ba8f7b86fea872e01d36f8749"
    },
    {
        "author": "王无咎",
        "dynasty": "宋",
        "type": "诗",
        "rhythmic": "",
        "title": "麻姑山",
        "preface": "",
        "paragraphs": [
            "仙𫐌昔日此留连，气象辽辽尚宛然。",
            "溪落断崖为远瀑，路从绝顶见平田。",
            "千年芝有灵禽戏，一洞云留羽客眠。",
            "已乐胜游尘境外，况陪清论酒尊前。"
        ],
        "notes": "",
        "id": "b0503a1fd07ccaa266b8f0b49a564799"
    }
]