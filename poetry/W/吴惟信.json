[
    {
        "author": "吴惟信",
        "dynasty": "宋",
        "type": "诗",
        "rhythmic": "",
        "title": "春闺怨",
        "preface": "",
        "paragraphs": [
            "细柳轻烟锁画楼，楼中人去水长流。",
            "琵琶声断梅花落，别是春风一种愁。"
        ],
        "notes": "",
        "id": "0dc19e74412b9e2c041873b1f3f5cd0c"
    },
    {
        "author": "吴惟信",
        "dynasty": "宋",
        "type": "诗",
        "rhythmic": "",
        "title": "苏堤清明即事",
        "preface": "",
        "paragraphs": [
            "梨花风起正清明，游子寻春半出城。",
            "日暮笙歌收拾去，万株杨柳属流鶑。"
        ],
        "notes": "",
        "id": "77487348841db0d639156c2aac26fe83"
    },
    {
        "author": "吴惟信",
        "dynasty": "宋",
        "type": "诗",
        "rhythmic": "",
        "title": "湖上雨吟",
        "preface": "",
        "paragraphs": [
            "湿了荷花雨便休，晚风归柳澹于秋。",
            "一生不作机心事，合转船头向白鸥。"
        ],
        "notes": "",
        "id": "4f24954ae39ee0f3f629c7d25ca70968"
    },
    {
        "author": "吴惟信",
        "dynasty": "宋",
        "type": "诗",
        "rhythmic": "",
        "title": "雨后",
        "preface": "",
        "paragraphs": [
            "雨后轻云学水流，惜春人瘦怕春休。",
            "梨花却恐难寻梦，燕子何曾细说愁。"
        ],
        "notes": "",
        "id": "98d29d5f522a8a4e2661936aab357e09"
    },
    {
        "author": "吴惟信",
        "dynasty": "宋",
        "type": "诗",
        "rhythmic": "",
        "title": "贺史守凤雏满月",
        "preface": "",
        "paragraphs": [
            "玉手歌姬托凤雏，堂前画额旋调朱。",
            "春风吴会宜男草，试问他人种得无。"
        ],
        "notes": "",
        "id": "128cddca1a04c70586f9f086f919f667"
    },
    {
        "author": "吴惟信",
        "dynasty": "宋",
        "type": "诗",
        "rhythmic": "",
        "title": "寄东畎曹侍郎",
        "preface": "",
        "paragraphs": [
            "结网求鱼事已迟，却非春草不归诗。",
            "斜阳一片山如画，更把心期付与谁。"
        ],
        "notes": "",
        "id": "333802352f801ea6da0b146d37201823"
    },
    {
        "author": "吴惟信",
        "dynasty": "宋",
        "type": "诗",
        "rhythmic": "",
        "title": "题秋江晚照图",
        "preface": "",
        "paragraphs": [
            "水光只肯浄涵虚，分浦通村路却无。",
            "风日向低鸿雁落，钓竿一半出菰蒲。"
        ],
        "notes": "",
        "id": "389382438f29a741d388d2d507ecaa8d"
    },
    {
        "author": "吴惟信",
        "dynasty": "宋",
        "type": "诗",
        "rhythmic": "",
        "title": "晓吟",
        "preface": "",
        "paragraphs": [
            "翠帐香消卷碧纱，风捎残雨湿栏牙。",
            "蜻蜓亦被凉勾引，清晓低飞入水花。"
        ],
        "notes": "",
        "id": "00005c140f0731dfc0a887980ff84b77"
    },
    {
        "author": "吴惟信",
        "dynasty": "宋",
        "type": "诗",
        "rhythmic": "",
        "title": "春咏",
        "preface": "",
        "paragraphs": [
            "草堂燕子未归时，香鼎灰飞入砚池。",
            "看彻唐人诗一卷，夕阳犹在杏花枝。"
        ],
        "notes": "",
        "id": "e1e2404f05cec57833d8261ae33f8ff1"
    },
    {
        "author": "吴惟信",
        "dynasty": "宋",
        "type": "诗",
        "rhythmic": "",
        "title": "赠别上官良史",
        "preface": "",
        "paragraphs": [
            "不惜黄金一醉君，唤歌催舞语纷纷。",
            "天涯明月空相忆，寒雁无声入断云。"
        ],
        "notes": "",
        "id": "09dbc738b5ff838a8c432e63c4078ec8"
    },
    {
        "author": "吴惟信",
        "dynasty": "宋",
        "type": "诗",
        "rhythmic": "",
        "title": "秋夕",
        "preface": "",
        "paragraphs": [
            "西风吹露下秋空，乌鹊无声占碧桐。",
            "天气微凉人好睡，阑干闲在月明中。"
        ],
        "notes": "",
        "id": "25c03700a699770bbbca9045daaa65ed"
    },
    {
        "author": "吴惟信",
        "dynasty": "宋",
        "type": "诗",
        "rhythmic": "",
        "title": "野望",
        "preface": "",
        "paragraphs": [
            "闲与芦花立水边，归心客思两茫然。",
            "夕阳收尽天风急，一树寒鸦落野田。"
        ],
        "notes": "",
        "id": "0a31c8fee6be865e8d2c0ca1df6166b1"
    },
    {
        "author": "吴惟信",
        "dynasty": "宋",
        "type": "诗",
        "rhythmic": "",
        "title": "辞史侍郎",
        "preface": "",
        "paragraphs": [
            "事到依人易策勋，合归收拾北山云。",
            "春风入手非闲用，种得梅花却寄君。"
        ],
        "notes": "",
        "id": "00948f19a9dcfa1630480cd11c7a04b2"
    },
    {
        "author": "吴惟信",
        "dynasty": "宋",
        "type": "诗",
        "rhythmic": "",
        "title": "春梦谣",
        "preface": "",
        "paragraphs": [
            "销金帐掩水沉烟，髻滑金钗落枕边。",
            "魂梦不知春已去，误随蝴蝶过秋千。"
        ],
        "notes": "",
        "id": "8d0f4146c0e05585aa4b80316d7f9341"
    },
    {
        "author": "吴惟信",
        "dynasty": "宋",
        "type": "诗",
        "rhythmic": "",
        "title": "拜和靖墓",
        "preface": "",
        "paragraphs": [
            "坟草年年一度青，梅花无主自飘零。",
            "定知魂在梅花上，唯有春风唤得醒。"
        ],
        "notes": "",
        "id": "fd8e2c00ec9096ee3c0fd2109a18d41e"
    },
    {
        "author": "吴惟信",
        "dynasty": "宋",
        "type": "诗",
        "rhythmic": "",
        "title": "重拜和靖墓",
        "preface": "",
        "paragraphs": [
            "片玉沉山草亦珍，断碑残石当麒麟。",
            "君王别为开门户，不欲梅花见路人。"
        ],
        "notes": "",
        "id": "4e7cad942a82ec36b232064483a3de62"
    },
    {
        "author": "吴惟信",
        "dynasty": "宋",
        "type": "诗",
        "rhythmic": "",
        "title": "闺怨",
        "preface": "",
        "paragraphs": [
            "病起伤春独倚门，唤人鹦鹉隔帘闻。",
            "无情最是东风恶，瘦却梨花一片云。"
        ],
        "notes": "",
        "id": "efd2e1c3561ec1b32126e762559b6b45"
    },
    {
        "author": "吴惟信",
        "dynasty": "宋",
        "type": "诗",
        "rhythmic": "",
        "title": "仙兴",
        "preface": "",
        "paragraphs": [
            "宫殿高高在五云，鹤摇松露滴行人。",
            "洞门不放东风过，留得桃花一院春。"
        ],
        "notes": "",
        "id": "93479ded9011c19621f8416a6706618c"
    },
    {
        "author": "吴惟信",
        "dynasty": "宋",
        "type": "诗",
        "rhythmic": "",
        "title": "山居春兴",
        "preface": "",
        "paragraphs": [
            "林雪消寒滴，春风入草庐。",
            "好山分客看，闲地课童鉏。",
            "竹瘦偏宜鹤，泉清直见鱼。",
            "迩来因苦咏，零乱一床书。"
        ],
        "notes": "",
        "id": "53f44da4b3d46ba8364ea4255734e101"
    },
    {
        "author": "吴惟信",
        "dynasty": "宋",
        "type": "诗",
        "rhythmic": "",
        "title": "寄大使赵清臣",
        "preface": "",
        "paragraphs": [
            "擒吴才了合封侯，何止区区古蔡州。",
            "一着高时全国体，十年危处与心谋。",
            "山川恢拓春风远，天地清明王气浮。",
            "白雪满头勋业大，不应忘却赤松游。"
        ],
        "notes": "",
        "id": "ba02a4b97694192a13e32ca864d3d7c6"
    },
    {
        "author": "吴惟信",
        "dynasty": "宋",
        "type": "诗",
        "rhythmic": "",
        "title": "寄蒋重珍秘书",
        "preface": "",
        "paragraphs": [
            "焚香诵易与天游，君命相催不肯休。",
            "时节固知来则是，功名却以得为忧。",
            "翠蓬云气生衣袂，金殿阳光动冕旒。",
            "此际一言能悟主，始堪回首旧林丘。"
        ],
        "notes": "",
        "id": "c138b748ee4283de032e1f5e84340e4e"
    },
    {
        "author": "吴惟信",
        "dynasty": "宋",
        "type": "诗",
        "rhythmic": "",
        "title": "寄越上高疎寮",
        "preface": "",
        "paragraphs": [
            "便教烟雨画成图，争似归来有贺湖。",
            "镜里精神西晋有，诗家标准晚唐无。",
            "惜花春尽鶑吟苦，敲竹风清鹤梦孤。",
            "世事正多心早懒，著书赢得静工夫。"
        ],
        "notes": "",
        "id": "5d18bb671b210ecd804e52460ccd86b2"
    },
    {
        "author": "吴惟信",
        "dynasty": "宋",
        "type": "诗",
        "rhythmic": "",
        "title": "立春日即事",
        "preface": "",
        "paragraphs": [
            "检残玉历又春来，造化无私命转乖。",
            "照水莫嫌穷面目，看山长有好情怀。",
            "生期惠远眠云过，死问林逋借地埋。",
            "诗到夜寒吟更苦，一枝梅雪映书斋。"
        ],
        "notes": "",
        "id": "9dbef48b63d62b0cfc70c88e5c8b460e"
    },
    {
        "author": "吴惟信",
        "dynasty": "宋",
        "type": "诗",
        "rhythmic": "",
        "title": "送伯氏秋潭谋居",
        "preface": "",
        "paragraphs": [
            "朝吴暮楚几时休，未必江湖有白鸥。",
            "万事莫如归去好，一椽当为老来谋。",
            "春天吟思行花径，夜月琴声坐竹楼。",
            "但得余龄无俯仰，曾公食粥亦风流。"
        ],
        "notes": "",
        "id": "b5780f477a414a7bd4b4148c91e266e6"
    },
    {
        "author": "吴惟信",
        "dynasty": "宋",
        "type": "诗",
        "rhythmic": "",
        "title": "送王梦升入道",
        "preface": "",
        "paragraphs": [
            "不肯轻迷固有天，星冠霞氅竟翩然。",
            "人能变体方超俗，丹到成功即是仙。",
            "伏洞黑龙听夜呪，傍花白鹿伴春眠。",
            "哦诗更欲全清致，当以弥明作正传。"
        ],
        "notes": "",
        "id": "3833b83e408ac43e851a35a1e9028d59"
    },
    {
        "author": "吴惟信",
        "dynasty": "宋",
        "type": "诗",
        "rhythmic": "",
        "title": "赠史泳",
        "preface": "",
        "paragraphs": [
            "烽火穷边几度愁，亦曾将死博封侯。",
            "谤兴在彼情谁恕，事过知君痛自休。",
            "跨马甲衣春雪白，射雕弓箭晓星流。",
            "救时正属英雄者，更著工夫必到头。"
        ],
        "notes": "",
        "id": "ee902c77ce39e25edcae931d52f18e59"
    },
    {
        "author": "吴惟信",
        "dynasty": "宋",
        "type": "诗",
        "rhythmic": "",
        "title": "移居即事",
        "preface": "",
        "paragraphs": [
            "山移无复昔人贤，随分长安办一椽。",
            "扫室敢言天下志，闭门尽可雪中眠。",
            "携瓶与客同沽酒，接绠过邻自汲泉。",
            "到此始知闲是福，居山未必似居廛。"
        ],
        "notes": "",
        "id": "622d49ad10a7375db9902a1898594e08"
    },
    {
        "author": "吴惟信",
        "dynasty": "宋",
        "type": "诗",
        "rhythmic": "",
        "title": "呈云麓史侍郎",
        "preface": "",
        "paragraphs": [
            "若教尽尽说漂沉，却恐无憀老不禁。",
            "百拙难随今日巧，一贫方识古人心。",
            "牛羊归尽荒郊阔，猿鹤愁多故国深。",
            "亦欲以诗为活计，世间何许觅知音。"
        ],
        "notes": "",
        "id": "d1007dbc84dcce5de187b5dd3ae738c5"
    },
    {
        "author": "吴惟信",
        "dynasty": "宋",
        "type": "诗",
        "rhythmic": "",
        "title": "谋生",
        "preface": "",
        "paragraphs": [
            "谋生一事到成功，消得湖边地几弓。",
            "韦曲有花留杜老，洛阳无客问卢仝。",
            "春风燕子虚簷外，夜雨蛩声小径中。",
            "所立规模虽冷淡，绝胜弹铗旧漂蓬。"
        ],
        "notes": "",
        "id": "1a66db4a28f2c6d97d5c986681487442"
    },
    {
        "author": "吴惟信",
        "dynasty": "宋",
        "type": "诗",
        "rhythmic": "",
        "title": "赠越僧意书记",
        "preface": "",
        "paragraphs": [
            "一衲冰霜二十年，不知妙用自谁传。",
            "心能转物方为佛，诗到名家亦是仙。",
            "喜客稍宽沽酒禁，爱闲多结住山缘。",
            "今冬约我西湖上，同看梅花坐钓船。"
        ],
        "notes": "",
        "id": "41856b1abe5e02619a408016827d09a1"
    },
    {
        "author": "吴惟信",
        "dynasty": "宋",
        "type": "诗",
        "rhythmic": "",
        "title": "自序",
        "preface": "",
        "paragraphs": [
            "一剑辞家竟陆沉，梦思空向故庐深。",
            "槎迷河汉千年恨，树隔关山万里心。",
            "衣垢正怜贫未去，镜明忽有老相寻。",
            "春归不与人为约，青草催诗亦懒吟。"
        ],
        "notes": "",
        "id": "b04eb98df14f2a9d40d2b5a7c2ed0f7c"
    },
    {
        "author": "吴惟信",
        "dynasty": "宋",
        "type": "诗",
        "rhythmic": "",
        "title": "秋夕",
        "preface": "",
        "paragraphs": [
            "雨声云气暮萧萧，罗扇恩疎井树凋。",
            "心事暗随归梦去，壁灯留与可怜宵。"
        ],
        "notes": "",
        "id": "e66347bc922f90ac363450370915dc1d"
    },
    {
        "author": "吴惟信",
        "dynasty": "宋",
        "type": "诗",
        "rhythmic": "",
        "title": "咏猫",
        "preface": "",
        "paragraphs": [
            "弄花扑蝶悔当年，吃到残糜味却鲜。",
            "不肯春风留业种，破毡寻梦佛灯前。"
        ],
        "notes": "",
        "id": "6273ad85826d9bcc34fe210e8893fdc7"
    },
    {
        "author": "吴惟信",
        "dynasty": "宋",
        "type": "诗",
        "rhythmic": "",
        "title": "次王汉和见寄韵",
        "preface": "",
        "paragraphs": [
            "扇恩已尽汉宫秋，空忆金鞍远玉楼。",
            "九辩不歌黄菊老，断烟零雨为谁愁。"
        ],
        "notes": "",
        "id": "c47b81105c9ad04af50eff8bfc428145"
    },
    {
        "author": "吴惟信",
        "dynasty": "宋",
        "type": "诗",
        "rhythmic": "",
        "title": "荷花",
        "preface": "",
        "paragraphs": [
            "吴姬一曲采莲歌，回首秋风卷碧波。",
            "翠盖不能擎雨露，鸳鸯应怨夜寒多。"
        ],
        "notes": "",
        "id": "4e37562e18a76c1c22ed936e14c98908"
    },
    {
        "author": "吴惟信",
        "dynasty": "宋",
        "type": "诗",
        "rhythmic": "",
        "title": "兰花",
        "preface": "",
        "paragraphs": [
            "寒谷初消雪半林，紫花摇弄昼阴阴。",
            "是谁曾见吹香处，千古春风楚客心。"
        ],
        "notes": "",
        "id": "a6ac1827d84663c837dbb2d0776b2add"
    },
    {
        "author": "吴惟信",
        "dynasty": "宋",
        "type": "诗",
        "rhythmic": "",
        "title": "菖蒲",
        "preface": "",
        "paragraphs": [
            "一掬寒泉块石头，两三茎叶弄轻柔。",
            "梦回一霎龙湫雨，五月轩窗也带秋。"
        ],
        "notes": "",
        "id": "2fb4707e2b697c545eb9edf89a9e675a"
    },
    {
        "author": "吴惟信",
        "dynasty": "宋",
        "type": "诗",
        "rhythmic": "",
        "title": "太湖",
        "preface": "",
        "paragraphs": [
            "远山数笔抹秋烟，阔阔湖波冷浸天。",
            "晚日未沉风渐起，芦花狼藉满鱼船。"
        ],
        "notes": "",
        "id": "941e4a5722d4f30b45101ea34b283fa5"
    },
    {
        "author": "吴惟信",
        "dynasty": "宋",
        "type": "诗",
        "rhythmic": "",
        "title": "送薛沂叔过西湖",
        "preface": "",
        "paragraphs": [
            "数亩松筠种不成，荒坛祭别酒频倾。",
            "老天辜负归乡志，冷地寻思到世情。",
            "日落关河孤鹤远，夜凉灯火小虫鸣。",
            "应须趁取黄金在，买宅西湖住一程。"
        ],
        "notes": "",
        "id": "55cefacf4477a7b5d7be0b6b9982a99f"
    },
    {
        "author": "吴惟信",
        "dynasty": "宋",
        "type": "诗",
        "rhythmic": "",
        "title": "晚过西湖",
        "preface": "",
        "paragraphs": [
            "鹭鸶立处无秋暑，舴艋行时正晚凉。",
            "诗兴似山来衮衮，归心如水去洋洋。",
            "经风杨柳高偏折，隔浦芙蓉远更香。",
            "俯仰之间易陈迹，不知醉了几千场。"
        ],
        "notes": "",
        "id": "722c39b498ddf9c0f838e7def50d52a5"
    },
    {
        "author": "吴惟信",
        "dynasty": "宋",
        "type": "诗",
        "rhythmic": "",
        "title": "上曾赞府三首  其一",
        "preface": "",
        "paragraphs": [
            "自肯名为懒，何曾与众同。",
            "闲情长向道，妙语半谈空。",
            "平日身多病，今年药有功。",
            "门前栽五柳，春亦在其中。"
        ],
        "notes": "",
        "id": "c95e5ed16ba883d9d5ab2225da9f1d83"
    },
    {
        "author": "吴惟信",
        "dynasty": "宋",
        "type": "诗",
        "rhythmic": "",
        "title": "上曾赞府三首  其二",
        "preface": "",
        "paragraphs": [
            "只向廛中隠，幽居地更偏。",
            "竹风吹夜月，梅雪堕寒烟。",
            "心定欺云石，神清照野泉。",
            "一峰擎坏塔，终日在吟边。"
        ],
        "notes": "",
        "id": "37b707d89a0e8a8230deb80bba5a085d"
    },
    {
        "author": "吴惟信",
        "dynasty": "宋",
        "type": "诗",
        "rhythmic": "",
        "title": "上曾赞府三首  其三",
        "preface": "",
        "paragraphs": [
            "四岁传家子，心明语未真。",
            "也知初受命，似觉便成人。",
            "举动须呼仆，端身学拜亲。",
            "若教楼上去，定道摘星辰。"
        ],
        "notes": "",
        "id": "e8be1a30da6b5b8885d14c5ca761d65a"
    },
    {
        "author": "吴惟信",
        "dynasty": "宋",
        "type": "诗",
        "rhythmic": "",
        "title": "送祝五戒赴陆宰馆",
        "preface": "",
        "paragraphs": [
            "屈指交游十载余，见君归墨又归儒。",
            "卢能解道元无物，颜子谁知也不愚。",
            "既向风幡明表里，何须雪几费工夫。",
            "他年名上登科记，一半清芬在祖图。"
        ],
        "notes": "",
        "id": "5d6dd3d267aafa8305a0e210addad313"
    },
    {
        "author": "吴惟信",
        "dynasty": "宋",
        "type": "诗",
        "rhythmic": "",
        "title": "赠任处士",
        "preface": "",
        "paragraphs": [
            "故园不恋恋西湖，赁得民居作隠居。",
            "开口不离仁义字，闭门惟读圣贤书。",
            "老无子息偏怜鹤，闲有工夫尽钓鱼。",
            "酒熟自斟诗自和，功名一念已消除。"
        ],
        "notes": "",
        "id": "4d52ffe7c5ac76064306fdd258cc64a4"
    },
    {
        "author": "吴惟信",
        "dynasty": "宋",
        "type": "诗",
        "rhythmic": "",
        "title": "促赵裕卿酒",
        "preface": "",
        "paragraphs": [
            "拟学粗豪去索尝，独醒岂易敌愁肠。",
            "白衣终到东篱下，自是渊明等得忙。"
        ],
        "notes": "",
        "id": "3a7e07fa9277de289795cff823827b28"
    },
    {
        "author": "吴惟信",
        "dynasty": "宋",
        "type": "诗",
        "rhythmic": "",
        "title": "怀二兄",
        "preface": "",
        "paragraphs": [
            "十年兄弟恨离群，书雁南来得所闻。",
            "惠远栽莲归结社，班超投笔去从军。",
            "伤心异路悲春草，泪眼同时湿暮云。",
            "惟有母亡无返日，自添抔土上孤坟。"
        ],
        "notes": "",
        "id": "dc079b07403f44a4cf30f8849237b189"
    },
    {
        "author": "吴惟信",
        "dynasty": "宋",
        "type": "诗",
        "rhythmic": "",
        "title": "怀上竺宛上人",
        "preface": "",
        "paragraphs": [
            "鹫峰可是不清幽，却望云峰忆旧游。",
            "松径露寒芳草暗，竹桥烟暝落梅愁。",
            "高斋闲课诗吟讽，小店赊沽酒献酬。",
            "今日凄凉何许见，满庭红叶自伤秋。"
        ],
        "notes": "",
        "id": "47a12659daf804b6f87817e1101369ba"
    },
    {
        "author": "吴惟信",
        "dynasty": "宋",
        "type": "诗",
        "rhythmic": "",
        "title": "怀僧兄古庵",
        "preface": "",
        "paragraphs": [
            "竟日看荆树，深情惨弗舒。",
            "已经三载别，祇得一封书。",
            "故国长同梦，穷途久异居。",
            "遥思禅定处，松月满庭除。"
        ],
        "notes": "",
        "id": "11f6c9e5e82001da720e20a350a5e670"
    },
    {
        "author": "吴惟信",
        "dynasty": "宋",
        "type": "诗",
        "rhythmic": "",
        "title": "赠老僧",
        "preface": "",
        "paragraphs": [
            "风骨棱棱雪满头，帽尘慵拂涕慵收。",
            "天晴放鹤方开户，雨后看山不下楼。",
            "树底持经阴径远，竹边洗钵小池幽。",
            "自惭犹有尘缘在，安得相从老一丘。"
        ],
        "notes": "",
        "id": "5462b2346f6e9a9fa7d083e72b27563f"
    },
    {
        "author": "吴惟信",
        "dynasty": "宋",
        "type": "诗",
        "rhythmic": "",
        "title": "赠广淳破衣  其一",
        "preface": "",
        "paragraphs": [
            "禅教不能收，辞山谒贵流。",
            "雨花闲定石，烟柳暗诗楼。",
            "借得房逃暑，沽来酒制愁。",
            "狂豪疑贾阆，长发未梳头。"
        ],
        "notes": "",
        "id": "9a532abab1da725fe66c9e640baa794c"
    },
    {
        "author": "吴惟信",
        "dynasty": "宋",
        "type": "诗",
        "rhythmic": "",
        "title": "赠广淳破衣  其二",
        "preface": "",
        "paragraphs": [
            "旧抄梵律已俱焚，一片闲情老白云。",
            "定起石台华雨冷，满山松籁月中闻。"
        ],
        "notes": "",
        "id": "4203eda0761cece40a4bb90b407ca86b"
    },
    {
        "author": "吴惟信",
        "dynasty": "宋",
        "type": "诗",
        "rhythmic": "",
        "title": "赠广淳破衣  其三",
        "preface": "",
        "paragraphs": [
            "蒲团坐得心成佛，却便随流似不曾。",
            "对客清谈皆有理，求他妙用独无凭。",
            "穷通数外三春定，智慧光中万古镫。",
            "俗眼安知真实行，空于画壁看高僧。"
        ],
        "notes": "",
        "id": "eb2a1c3f5490e7fab9b951f36473f1c5"
    },
    {
        "author": "吴惟信",
        "dynasty": "宋",
        "type": "诗",
        "rhythmic": "",
        "title": "赠广淳破衣  其四",
        "preface": "",
        "paragraphs": [
            "悟彻心宗即是禅，老来风骨尚依然。",
            "自云林下浑无事，不到人间亦有年。",
            "秋磬声清敲落月，晓瓶手冷汲寒泉。",
            "我来问道空归去，寂寞云山薄暮天。"
        ],
        "notes": "",
        "id": "60df12a3154026312d4e69b28df4803c"
    },
    {
        "author": "吴惟信",
        "dynasty": "宋",
        "type": "诗",
        "rhythmic": "",
        "title": "赠宛上人",
        "preface": "",
        "paragraphs": [
            "宝书梵律自分科，黄卷青灯更琢磨。",
            "花落闲庭春定久，尘生虚榻夜吟多。",
            "琴长弹后声偏韵，丹未烧前气已和。",
            "我所重君清苦处，可曾一日离烟萝。"
        ],
        "notes": "",
        "id": "51d51aafe158a497ed25754f79741efa"
    },
    {
        "author": "吴惟信",
        "dynasty": "宋",
        "type": "诗",
        "rhythmic": "",
        "title": "赠唐道士",
        "preface": "",
        "paragraphs": [
            "自从入道戴星冠，名利何曾着眼看。",
            "地尽种蔬因茹素，瓶长储水为浇丹。",
            "风生晓槛占天久，霜滴秋坛拜斗寒。",
            "几度相寻寻不见，但闻金磬响云端。"
        ],
        "notes": "",
        "id": "e77610f14fed1815320778afc94f6a62"
    },
    {
        "author": "吴惟信",
        "dynasty": "宋",
        "type": "诗",
        "rhythmic": "",
        "title": "赠洪汤夫道士",
        "preface": "",
        "paragraphs": [
            "住遍长安店，何曾说到穷。",
            "孤吟多夜雨，一醉自春风。",
            "魂梦云山远，狂豪天地空。",
            "仙家抛业久，何日返辽东。"
        ],
        "notes": "",
        "id": "eda9f79c6a2a600864f6fa666bc64649"
    },
    {
        "author": "吴惟信",
        "dynasty": "宋",
        "type": "诗",
        "rhythmic": "",
        "title": "赠隠者",
        "preface": "",
        "paragraphs": [
            "湖上居家住最幽，簷牙倒影落沧洲。",
            "诗成梅坞三更月，酒醒莲塘半夜秋。",
            "移石为添烧药灶，卖□因起读书楼。",
            "经年不入烟城去，长倚栏干看白鸥。"
        ],
        "notes": "",
        "id": "b7413b8ffc55ddb754c22da6b82fdd82"
    },
    {
        "author": "吴惟信",
        "dynasty": "宋",
        "type": "诗",
        "rhythmic": "",
        "title": "赠隠士",
        "preface": "",
        "paragraphs": [
            "晦迹雪岩日久长，唐人冠帽道衣裳。",
            "草堂夜月琴声细，花坞春风杖策香。",
            "饮酒旋寻瓢作盏，架书高沓石为床。",
            "客来总是诗朋友，一笑人间万事忘。"
        ],
        "notes": "",
        "id": "911b9fa5f87dccedf91e2d84e33148a4"
    },
    {
        "author": "吴惟信",
        "dynasty": "宋",
        "type": "诗",
        "rhythmic": "",
        "title": "赠毛时可",
        "preface": "",
        "paragraphs": [
            "久向长安住，多于陋巷中。",
            "固穷全事节，传道与童蒙。",
            "自喜精诗律，家曾立战功。",
            "所言皆合理，心共古人同。"
        ],
        "notes": "",
        "id": "40aab39a39d0df316dbfc7ee76a922c3"
    },
    {
        "author": "吴惟信",
        "dynasty": "宋",
        "type": "诗",
        "rhythmic": "",
        "title": "赠范仲约",
        "preface": "",
        "paragraphs": [
            "本是烟萝客，如何却混尘。",
            "中年百事懒，上国一家贫。",
            "屋老铺黄叶，楼空映水苹。",
            "诗成多自和，赏识恐无人。"
        ],
        "notes": "",
        "id": "7117612b81784293143ca41e43870e96"
    },
    {
        "author": "吴惟信",
        "dynasty": "宋",
        "type": "诗",
        "rhythmic": "",
        "title": "赠俞进可  其一",
        "preface": "",
        "paragraphs": [
            "已得诗名久，君犹闭户吟。",
            "百篇皆有意，一事不关心。",
            "故国谁相问，高流自远寻。",
            "江梅花落去，休更立墙阴。"
        ],
        "notes": "",
        "id": "42184c73a580be902d8a1181494728ea"
    },
    {
        "author": "吴惟信",
        "dynasty": "宋",
        "type": "诗",
        "rhythmic": "",
        "title": "赠俞进可  其二",
        "preface": "",
        "paragraphs": [
            "贫为耽诗得，诗高贫未除。",
            "身从乡井隠，名待御屏书。",
            "寡合人为傲，回观世自疎。",
            "寥寥诸葛志，宁久在茅庐。"
        ],
        "notes": "",
        "id": "59e0fbd0138da4334e93d6dd7353a4b2"
    },
    {
        "author": "吴惟信",
        "dynasty": "宋",
        "type": "诗",
        "rhythmic": "",
        "title": "赠永嘉张德载",
        "preface": "",
        "paragraphs": [
            "文星变化成人品，指点虚空不住吟。",
            "渐向镜中知白发，何曾醉里惜黄金。",
            "孤灯夜雨长安梦，落叶秋风故国心。",
            "莫谓飘沉消锐气，皇天自是一知音。"
        ],
        "notes": "",
        "id": "ca6d7e0a32cae0392ecbc3a81e7094de"
    },
    {
        "author": "吴惟信",
        "dynasty": "宋",
        "type": "诗",
        "rhythmic": "",
        "title": "赠刘致高",
        "preface": "",
        "paragraphs": [
            "自古骚人心自别，过从不是俗交朋。",
            "谈诗海内逃名客，学道山中出定僧。",
            "小艇春游时载酒，高楼雨坐夜悬灯。",
            "深知大隠工夫到，只恐明时有诏征。"
        ],
        "notes": "",
        "id": "c330be35131efc8573aba1c0bb4e8514"
    },
    {
        "author": "吴惟信",
        "dynasty": "宋",
        "type": "诗",
        "rhythmic": "",
        "title": "赠韩时斋",
        "preface": "",
        "paragraphs": [
            "道向时中悟，高斋直寄名。",
            "句清人不到，心死自无营。",
            "帘卷秋花影，墙翻雨箨声。",
            "慈湖碑字古，历历见平生。"
        ],
        "notes": "",
        "id": "dff7d08b77ae7eb369c91dc9035b735f"
    },
    {
        "author": "吴惟信",
        "dynasty": "宋",
        "type": "诗",
        "rhythmic": "",
        "title": "赠沈复斋",
        "preface": "",
        "paragraphs": [
            "抛却萤囊读罢书，甘心奉道乐清虚。",
            "氅逢拜斗身方服，巾待过庭手未除。",
            "无事遍求仙术学，有邪只用鬼兵驱。",
            "莫将鸡犬云中去，且占人间福地居。"
        ],
        "notes": "",
        "id": "f48ed5fa2d755a1a5ace5858549d26aa"
    },
    {
        "author": "吴惟信",
        "dynasty": "宋",
        "type": "诗",
        "rhythmic": "",
        "title": "赠妙书记",
        "preface": "",
        "paragraphs": [
            "已自到家乡，清阴坐竹房。",
            "事亲专一念，对客说诸方。",
            "断简藏充栋，新诗写过墙。",
            "近来因院计，添得镜中霜。"
        ],
        "notes": "",
        "id": "b7342afa1074c700f67bfc00e0cf17a1"
    },
    {
        "author": "吴惟信",
        "dynasty": "宋",
        "type": "诗",
        "rhythmic": "",
        "title": "赠天台项方城",
        "preface": "",
        "paragraphs": [
            "天台山下住，萧散过平生。",
            "魂梦江湖阔，吟哦笔砚清。",
            "客心云自在，人品玉分明。",
            "又向长安道，相逢话别情。"
        ],
        "notes": "",
        "id": "24673d04f83f9845091418adc3344d29"
    },
    {
        "author": "吴惟信",
        "dynasty": "宋",
        "type": "诗",
        "rhythmic": "",
        "title": "赠别  其一",
        "preface": "",
        "paragraphs": [
            "歌楼回首已茫然，手托蓬窗夜不眠。",
            "月色水光摇荡处，鸳鸯飞过别离船。"
        ],
        "notes": "",
        "id": "9881773d1d7b13b28cb7a594a7ce809f"
    },
    {
        "author": "吴惟信",
        "dynasty": "宋",
        "type": "诗",
        "rhythmic": "",
        "title": "赠别  其二",
        "preface": "",
        "paragraphs": [
            "手弹珠泪向离筵，残日依依上客船。",
            "流水自随人去远，绿杨只在曲江边。"
        ],
        "notes": "",
        "id": "2ee18b9d2bf316636b7e9b4d8ceebafd"
    },
    {
        "author": "吴惟信",
        "dynasty": "宋",
        "type": "诗",
        "rhythmic": "",
        "title": "赠别  其三",
        "preface": "",
        "paragraphs": [
            "临临欲去又添杯，一语殷勤道几回。",
            "他日相思如有信，粉牋莫带泪痕来。"
        ],
        "notes": "",
        "id": "720cc187bf7f3720a5009ae0789ccfaf"
    },
    {
        "author": "吴惟信",
        "dynasty": "宋",
        "type": "诗",
        "rhythmic": "",
        "title": "赠别  其四",
        "preface": "",
        "paragraphs": [
            "笙歌一曲强相留，酒不能消满面愁。",
            "相对正弹离别泪，杜鹃声到夕阳楼。"
        ],
        "notes": "",
        "id": "3371e878a00e65254c7ae3cf3bd937b7"
    },
    {
        "author": "吴惟信",
        "dynasty": "宋",
        "type": "诗",
        "rhythmic": "",
        "title": "寄金陵楼制参监丞",
        "preface": "",
        "paragraphs": [
            "不以一闲为至乐，拟将短铗向谁弹。",
            "事于错处知天理，心到灰时始岁寒。",
            "梁燕语分春寂寞，海棠愁入雨阑干。",
            "故人散尽江湖远，虽有新诗寄亦难。"
        ],
        "notes": "",
        "id": "62f3a93369c3cdb21f782e1078e40d5e"
    },
    {
        "author": "吴惟信",
        "dynasty": "宋",
        "type": "诗",
        "rhythmic": "",
        "title": "寄嘉兴黄尉府",
        "preface": "",
        "paragraphs": [
            "双井传家法最严，僊翁未学子真潜。",
            "固知岂弟为民福，却恐清廉博众嫌。",
            "去草旋开观射圃，傍花深下读书帘。",
            "心闲万事皆归理，何必蒙庄悟养恬。"
        ],
        "notes": "",
        "id": "e047d8a1f1394afa981cbad0423467e0"
    },
    {
        "author": "吴惟信",
        "dynasty": "宋",
        "type": "诗",
        "rhythmic": "",
        "title": "寄戴舍人",
        "preface": "",
        "paragraphs": [
            "名在登科记，人间尽得知。",
            "文高多法古，官冷不趋时。",
            "减食因添鹤，收书为教儿。",
            "近来闻注易，新集苦无诗。"
        ],
        "notes": "",
        "id": "f8fda4af9afbf7e86f75c139a023c5b7"
    },
    {
        "author": "吴惟信",
        "dynasty": "宋",
        "type": "诗",
        "rhythmic": "",
        "title": "寄诗友",
        "preface": "",
        "paragraphs": [
            "丹井清泠夜向分，露庭吟苦更谁闻。",
            "松凉鹤立千峰月，草湿龙归一洞云。",
            "回首江湖尘漠漠，伤心天地气纷纷。",
            "何当共作诛茅计，免向秋风怨失群。"
        ],
        "notes": "",
        "id": "dc8e09f1ab7b809f520735895f6a6c15"
    },
    {
        "author": "吴惟信",
        "dynasty": "宋",
        "type": "诗",
        "rhythmic": "",
        "title": "寄桐庐戴讲书",
        "preface": "",
        "paragraphs": [
            "人间无好友，思忆到君深。",
            "湖上行春酒，山中坐月心。",
            "飘流贫未去，老大病相侵。",
            "乍见又轻别，东风恨一襟。"
        ],
        "notes": "",
        "id": "319a72ce3b99c9bd33d44ea24862a36d"
    },
    {
        "author": "吴惟信",
        "dynasty": "宋",
        "type": "诗",
        "rhythmic": "",
        "title": "寄巴上人",
        "preface": "",
        "paragraphs": [
            "相思不但是黄昏，才到凄凉便忆君。",
            "明月当天人寂寂，西风卷地叶纷纷。",
            "归心随水流千里，别恨因秋凑十分。",
            "灯火何时共良夜，一杯香茗细论文。"
        ],
        "notes": "",
        "id": "a57af41a4a568cd2a0252eff333bccc5"
    },
    {
        "author": "吴惟信",
        "dynasty": "宋",
        "type": "诗",
        "rhythmic": "",
        "title": "寄天竺山人",
        "preface": "",
        "paragraphs": [
            "白云天竺寺，谁似尔清闲。",
            "诗可名身后，人传到世间。",
            "梅花香雪磵，树色锁春山。",
            "空有相寻约，高风岂易攀。"
        ],
        "notes": "",
        "id": "0d8751a89536ed84caadfb4cac0acec7"
    },
    {
        "author": "吴惟信",
        "dynasty": "宋",
        "type": "诗",
        "rhythmic": "",
        "title": "寄沈二山人",
        "preface": "",
        "paragraphs": [
            "休说边埃扫不清，如君出处极分明。",
            "西湖旧有骚人分，南岳新添散吏名。",
            "吟苦只因听雨久，心闲直待买山成。",
            "堂堂京国谁知己，百尺楼空一剑横。"
        ],
        "notes": "",
        "id": "cec70e6721f52246a24b0a6a1136211d"
    },
    {
        "author": "吴惟信",
        "dynasty": "宋",
        "type": "诗",
        "rhythmic": "",
        "title": "师兄庵住香山寄  其一",
        "preface": "",
        "paragraphs": [
            "主持兰若太湖傍，愈觉清高不比常。",
            "窗下围棋松日薄，径中行药竹风凉。",
            "诗成封去邻僧和，茶嫩惟同野客尝。",
            "见说近时勤行业，朝朝亲炷佛前香。"
        ],
        "notes": "",
        "id": "58df43fa9c49e5b9454a0af3ab621674"
    },
    {
        "author": "吴惟信",
        "dynasty": "宋",
        "type": "诗",
        "rhythmic": "",
        "title": "师兄庵住香山寄  其二",
        "preface": "",
        "paragraphs": [
            "身陷清贫乐有余，风流人物称山居。",
            "虚堂扫地犹持课，隠几看云罢读书。",
            "破碎衣裳多自补，髼松头发少曾梳。",
            "有时行向湖边去，闲对渔翁话古初。"
        ],
        "notes": "",
        "id": "9587369e46106b6b34b6fb6231500827"
    },
    {
        "author": "吴惟信",
        "dynasty": "宋",
        "type": "诗",
        "rhythmic": "",
        "title": "寄赵寒泉",
        "preface": "",
        "paragraphs": [
            "全家移入山中住，见说经年不到城。",
            "闲雅足知空世念，讥弹未必损诗名。",
            "高楼听雨开书坐，幽磵寻春采药行。",
            "寺近只容僧问字，松风满屋笑谈清。"
        ],
        "notes": "",
        "id": "7cac18ad9ef93825fc72ef5a6328cd1c"
    },
    {
        "author": "吴惟信",
        "dynasty": "宋",
        "type": "诗",
        "rhythmic": "",
        "title": "寄邵判司隠君",
        "preface": "",
        "paragraphs": [
            "隠君住处枕湖滨，正与逋仙是密邻。",
            "踏雪访梅千嶂晓，带烟看柳满楼春。",
            "发因累少茎茎绿，诗为工多字字新。",
            "闻说近来浑懒出，竹光花影锁闲身。"
        ],
        "notes": "",
        "id": "27d70c1302f60fc71abb1fb30428b8d9"
    },
    {
        "author": "吴惟信",
        "dynasty": "宋",
        "type": "诗",
        "rhythmic": "",
        "title": "寄徐□",
        "preface": "",
        "paragraphs": [
            "白雪满头颅，何堪涉畏途。",
            "不知乡信去，曾达故人无。",
            "日落鸦声急，天空雁影孤。",
            "定应吟望处，思忆到江湖。"
        ],
        "notes": "",
        "id": "5f4f0e7cb920429f132130c33f5888de"
    },
    {
        "author": "吴惟信",
        "dynasty": "宋",
        "type": "诗",
        "rhythmic": "",
        "title": "寄何洪",
        "preface": "",
        "paragraphs": [
            "久贫朋友断，子独喜吾贫。",
            "不是三生得，如何一似亲。",
            "和诗书纸尽，招饮典衣频。",
            "未遂功名志，空林且寄身。"
        ],
        "notes": "",
        "id": "4b054ccad8dde8b7c6b3fdd447638fdd"
    },
    {
        "author": "吴惟信",
        "dynasty": "宋",
        "type": "诗",
        "rhythmic": "",
        "title": "寄孟宰",
        "preface": "",
        "paragraphs": [
            "在家只有一年闲，至乐多生笔砚间。",
            "天上有楼人不见，吟魂迷在雨中山。"
        ],
        "notes": "",
        "id": "5ada3aed391ae921bd491bd72fefde2b"
    },
    {
        "author": "吴惟信",
        "dynasty": "宋",
        "type": "诗",
        "rhythmic": "",
        "title": "寄何尉  其一",
        "preface": "",
        "paragraphs": [
            "栽松艺竹旧林丘，失意归来更不愁。",
            "纵使浮名磨灭得，好诗云锁越山头。"
        ],
        "notes": "",
        "id": "4d2cab81ffcc134f0b2eac1c717927af"
    },
    {
        "author": "吴惟信",
        "dynasty": "宋",
        "type": "诗",
        "rhythmic": "",
        "title": "寄何尉  其二",
        "preface": "",
        "paragraphs": [
            "月影亭亭上小窗，烘干瓦背夜来霜。",
            "扁舟欲载青山去，尚恋梅花一阵香。"
        ],
        "notes": "",
        "id": "24d1c00b6d5606c0fe453a20b49eac12"
    },
    {
        "author": "吴惟信",
        "dynasty": "宋",
        "type": "诗",
        "rhythmic": "",
        "title": "寄沈云卿",
        "preface": "",
        "paragraphs": [
            "津亭记得话分离，别后愁多只自知。",
            "梅坞雪消春到处，草堂灯暗夜深时。",
            "纵然频有相思梦，争似同吟一首诗。",
            "几欲裁书凭雁寄，碧天无际雁来迟。"
        ],
        "notes": "",
        "id": "157335de9089341b5c72bc089f8277b9"
    },
    {
        "author": "吴惟信",
        "dynasty": "宋",
        "type": "诗",
        "rhythmic": "",
        "title": "寄毛时可",
        "preface": "",
        "paragraphs": [
            "可怜未露囊中颖，一味清贫骨也清。",
            "陋巷孰知颜氏乐，京师空有子真名。",
            "命书平日穷幽眇，诗社多年说老成。",
            "风雪满天灯晕冷，梅花纸帐各关情。"
        ],
        "notes": "",
        "id": "2a405c1f333de622007454b898992d4d"
    },
    {
        "author": "吴惟信",
        "dynasty": "宋",
        "type": "诗",
        "rhythmic": "",
        "title": "寄葛司理  其一",
        "preface": "",
        "paragraphs": [
            "井冷丹沉事迹存，仙翁秘诀授云孙。",
            "不同白鹿眠花径，却跨青鸾出洞门。",
            "调尉明知逃吏隠，详刑阴布活人恩。",
            "归来日日出堂醉，春草池边着梦魂。"
        ],
        "notes": "",
        "id": "524216c0e2b8218efdca5526083c0f04"
    },
    {
        "author": "吴惟信",
        "dynasty": "宋",
        "type": "诗",
        "rhythmic": "",
        "title": "寄葛司理  其二",
        "preface": "",
        "paragraphs": [
            "幽居直恐世间无，叠石为山展画图。",
            "亭馆看花春思远，楼台倚月夜吟孤。",
            "不论胜负收棋局，欲辩醇漓蘸酒壶。",
            "东阁开延天下士，昂头相对说江湖。"
        ],
        "notes": "",
        "id": "d7af0af18769668b8f6c2b87aaafb9ef"
    },
    {
        "author": "吴惟信",
        "dynasty": "宋",
        "type": "诗",
        "rhythmic": "",
        "title": "寄范文子",
        "preface": "",
        "paragraphs": [
            "身老心无事，何曾恋故乡。",
            "风烟拟画卷，冰雪满诗囊。",
            "魂梦江湖阔，语言兰蕙香。",
            "城中虽久住，多只到僧房。"
        ],
        "notes": "",
        "id": "09dadeb5f34eccf550c534dcf351b2cd"
    },
    {
        "author": "吴惟信",
        "dynasty": "宋",
        "type": "诗",
        "rhythmic": "",
        "title": "寄沈子寿",
        "preface": "",
        "paragraphs": [
            "年年桃板上，数字见闲情。",
            "重佛非求福，为儒不望荣。",
            "回澜知有道，卧雪可无名。",
            "一院梅花月，多应鹤共行。"
        ],
        "notes": "",
        "id": "b0bdc4340c48888cf9b357bd23a02fd6"
    },
    {
        "author": "吴惟信",
        "dynasty": "宋",
        "type": "诗",
        "rhythmic": "",
        "title": "寄朱嗣宗",
        "preface": "",
        "paragraphs": [
            "京国春寒情脉脉，关山月落梦悠悠。",
            "离愁又在高楼上，满池夕阳江水流。"
        ],
        "notes": "",
        "id": "252b33636a7455265c44a165fa8a3d7e"
    },
    {
        "author": "吴惟信",
        "dynasty": "宋",
        "type": "诗",
        "rhythmic": "",
        "title": "寄闻季实",
        "preface": "",
        "paragraphs": [
            "君虽龟邑住，笔下自烟霞。",
            "仁不违三月，心长在五车。",
            "雄豪轻俗辈，名字落诗家。",
            "无计论文醉，溪桥酒独赊。"
        ],
        "notes": "",
        "id": "5260ff03077ff03d0e1a3637f02876db"
    },
    {
        "author": "吴惟信",
        "dynasty": "宋",
        "type": "诗",
        "rhythmic": "",
        "title": "寄倪升之",
        "preface": "",
        "paragraphs": [
            "寻常曾见说，家远欲归难。",
            "身暂投莲社，心犹在杏坛。",
            "摊书灯下读，磨剑月中看。",
            "近日无消息，相思雨雪寒。"
        ],
        "notes": "",
        "id": "9b3d4efe69ab70ee365bc48d07847552"
    },
    {
        "author": "吴惟信",
        "dynasty": "宋",
        "type": "诗",
        "rhythmic": "",
        "title": "寄朱仁叔伦魁",
        "preface": "",
        "paragraphs": [
            "论文豁意气，把酒见情亲。",
            "一别不知返，烟花空自春。",
            "边愁生鼓角，客梦落风尘。",
            "相约在何许，买山归卜邻。"
        ],
        "notes": "",
        "id": "5bcce4cc8f8f6ab481832e6652b656f5"
    },
    {
        "author": "吴惟信",
        "dynasty": "宋",
        "type": "诗",
        "rhythmic": "",
        "title": "寄孔海翁号蕙林",
        "preface": "",
        "paragraphs": [
            "一蕙香天下，求多却恐无。",
            "诗非今世悟，心与古人俱。",
            "鹤守林逋宅，鸥闲贺监湖。",
            "往来应自在，知识半樵夫。"
        ],
        "notes": "",
        "id": "9a7d5de2d814ff413c07995154b6ead2"
    },
    {
        "author": "吴惟信",
        "dynasty": "宋",
        "type": "诗",
        "rhythmic": "",
        "title": "寄赵芸窗",
        "preface": "",
        "paragraphs": [
            "一住湖边更不移，晚年幽趣只心知。",
            "竹楼夜月供琴索，莎岸春风飏钓丝。",
            "朝客委评新买画，骚人听说旧吟诗。",
            "神仙秘术参求遍，间泄天机向醉时。"
        ],
        "notes": "",
        "id": "bfc8f3cc7e89836eb581df63173c0837"
    },
    {
        "author": "吴惟信",
        "dynasty": "宋",
        "type": "诗",
        "rhythmic": "",
        "title": "寄何宜斋  其一",
        "preface": "",
        "paragraphs": [
            "野笛雨中吹，楼高客梦危。",
            "春风在何许，披拂好花枝。"
        ],
        "notes": "",
        "id": "e5ef79b7c5ac6145c1e303d187f30c54"
    },
    {
        "author": "吴惟信",
        "dynasty": "宋",
        "type": "诗",
        "rhythmic": "",
        "title": "寄何宜斋  其二",
        "preface": "",
        "paragraphs": [
            "官廨相邻古寺基，幽闲全似旧家时。",
            "惜花言语春风得，对酒心情夜月知。",
            "谈道偶留僧坐久，借书惟恐仆归迟。",
            "平生物理难齐处，读彻牺经更不疑。"
        ],
        "notes": "",
        "id": "3c6478f1d8c765c550b24d4bd0706942"
    },
    {
        "author": "吴惟信",
        "dynasty": "宋",
        "type": "诗",
        "rhythmic": "",
        "title": "寄何宜斋  其三",
        "preface": "",
        "paragraphs": [
            "争期风翮上亨衢，果见移家入帝都。",
            "瓮下不能留吏部，湖边正可着林逋。",
            "高楼诗思春云远，深院琴声夜月孤。",
            "半点红尘应不到，晴梅影里醉谁扶。"
        ],
        "notes": "",
        "id": "cc86a0a53a83d327c05b6f2d603c42a5"
    },
    {
        "author": "吴惟信",
        "dynasty": "宋",
        "type": "诗",
        "rhythmic": "",
        "title": "寄桐庐张尉",
        "preface": "",
        "paragraphs": [
            "一廉儒者政，半隠寄其名。",
            "心古门庭阔，吟多笔研清。",
            "云晴春嶂薄，潮落暮江平。",
            "必是闲无事，琴余鹤数声。"
        ],
        "notes": "",
        "id": "43319c488e2e94eaaa6dd713338dde75"
    },
    {
        "author": "吴惟信",
        "dynasty": "宋",
        "type": "诗",
        "rhythmic": "",
        "title": "寄平江吴焕章",
        "preface": "",
        "paragraphs": [
            "卯喏吏归帘影静，午香梦熟漏声迟。",
            "是中多少春风在，散落人间自不知。"
        ],
        "notes": "",
        "id": "8bc0d8bd4a75d2b4c98fbb99e1a5a2c8"
    },
    {
        "author": "吴惟信",
        "dynasty": "宋",
        "type": "诗",
        "rhythmic": "",
        "title": "寄意书记",
        "preface": "",
        "paragraphs": [
            "名不昭时迹晦沉，读书辜负雪窗深。",
            "贫参万事方知命，人到中年始识心。",
            "柳得烟多鶑尚恋，花随雨尽蝶空寻。",
            "江湖身老春风晚，谁肯相从说苦吟。"
        ],
        "notes": "",
        "id": "7ec1e52988791aa17618e6456720e6ae"
    },
    {
        "author": "吴惟信",
        "dynasty": "宋",
        "type": "诗",
        "rhythmic": "",
        "title": "诗寄俞晋可",
        "preface": "",
        "paragraphs": [
            "一片心稽古，难教事物移。",
            "不知颜子若，亦有杜陵诗。",
            "江海无诸老，文章授小儿。",
            "非干寒苦事，短发自成丝。"
        ],
        "notes": "",
        "id": "f49932b334c8551136a7b31317302ebe"
    },
    {
        "author": "吴惟信",
        "dynasty": "宋",
        "type": "诗",
        "rhythmic": "",
        "title": "寄石越翁",
        "preface": "",
        "paragraphs": [
            "异时交义比金兰，守着龛灯话岁寒。",
            "相去虽无千里远，别来欲寄一书难。",
            "酒杯慵向花前举，琴索空移月下弹。",
            "却忆湖山行乐地，越翁近日共谁看。"
        ],
        "notes": "",
        "id": "7e45fe587d3219bfb483d309e46d26b5"
    },
    {
        "author": "吴惟信",
        "dynasty": "宋",
        "type": "诗",
        "rhythmic": "",
        "title": "寄俞放翁",
        "preface": "",
        "paragraphs": [
            "门枕官河水，闲居少客过。",
            "一生持酒戒，终日受诗魔。",
            "儿女催婚嫁，功名负琢磨。",
            "遥怜明镜里，白发恨尤多。"
        ],
        "notes": "",
        "id": "589735a1068503c44b96532f71eb3485"
    },
    {
        "author": "吴惟信",
        "dynasty": "宋",
        "type": "诗",
        "rhythmic": "",
        "title": "曾懒翁复寄俞进可  其一",
        "preface": "",
        "paragraphs": [
            "银台花落夜将阑，天亦那知客思单。",
            "鹤帐不知云外梦，燕堂空锁雨中寒。",
            "千年风雅教谁主，一卷离骚合自看。",
            "又恐孤山梅渐老，明朝问路过长安。"
        ],
        "notes": "",
        "id": "baf4d378cf04b8a09c9e1785d30abf07"
    },
    {
        "author": "吴惟信",
        "dynasty": "宋",
        "type": "诗",
        "rhythmic": "",
        "title": "曾懒翁复寄俞进可  其二",
        "preface": "",
        "paragraphs": [
            "望望春来一解颜，春多风雨怯衣单。",
            "柳烟漠漠山堂晓，梅雪纷纷水国寒。",
            "贫里诗囊当自佩，醉中匣剑共君看。",
            "交游肯作云翻覆，凿齿东来喜道安。"
        ],
        "notes": "",
        "id": "2f3b610b48699c3bdff53f18e59a28db"
    },
    {
        "author": "吴惟信",
        "dynasty": "宋",
        "type": "诗",
        "rhythmic": "",
        "title": "寄合淝兄",
        "preface": "",
        "paragraphs": [
            "弟兄惆怅各分飞，说着何曾不泪垂。",
            "且道十年无一信，是谁千里最相思。",
            "采薇犹记相思处，煮豆浑忘共泣时。",
            "莫把诗名沉塞北，归来故国看梅枝。"
        ],
        "notes": "",
        "id": "fbcf18081422fe5362d101f78365ae1c"
    },
    {
        "author": "吴惟信",
        "dynasty": "宋",
        "type": "诗",
        "rhythmic": "",
        "title": "寄远  其一",
        "preface": "",
        "paragraphs": [
            "别后一身长是客，何须更说负烟萝。",
            "近来心事深如海，梅损清香雨雪多。"
        ],
        "notes": "",
        "id": "1d986664b178e2e8c673690e6dff4760"
    },
    {
        "author": "吴惟信",
        "dynasty": "宋",
        "type": "诗",
        "rhythmic": "",
        "title": "寄远  其二",
        "preface": "",
        "paragraphs": [
            "江风月白水平沙，一曲琵琶别酒家。",
            "泪洒秋风消息断，可怜犹自信灯花。"
        ],
        "notes": "",
        "id": "83894c74aef71a9c78193794d2f76814"
    },
    {
        "author": "吴惟信",
        "dynasty": "宋",
        "type": "诗",
        "rhythmic": "",
        "title": "寄远  其三",
        "preface": "",
        "paragraphs": [
            "雨声入梦江湖阔，暝色分愁草树衰。",
            "君亦不来书不去，小楼闲过雁多时。"
        ],
        "notes": "",
        "id": "f9449200835e2c5b7f77baa11b2c76b3"
    },
    {
        "author": "吴惟信",
        "dynasty": "宋",
        "type": "诗",
        "rhythmic": "",
        "title": "寄远  其四",
        "preface": "",
        "paragraphs": [
            "澹烟芳草乡心远，细雨梨花客梦孤。",
            "十载故庐茅卷尽，春风知有燕归无。"
        ],
        "notes": "",
        "id": "d918a99520c1a332c227f1193d8f46ec"
    },
    {
        "author": "吴惟信",
        "dynasty": "宋",
        "type": "诗",
        "rhythmic": "",
        "title": "寄赠沈子寿",
        "preface": "",
        "paragraphs": [
            "君是愚堂主，明明道在愚。",
            "自从都放下，更不用工夫。",
            "尽去心中事，惟留肘后符。",
            "近来诗懒作，多看海山图。"
        ],
        "notes": "",
        "id": "be74391831c9d230ba7efd63bc089727"
    },
    {
        "author": "吴惟信",
        "dynasty": "宋",
        "type": "诗",
        "rhythmic": "",
        "title": "酬别意上人",
        "preface": "",
        "paragraphs": [
            "尘中孤影镜中丝，往事星星不忍思。",
            "回首便成千里梦，寻盟当以几时期。",
            "秋江浩荡鸥翻浪，月树萧疎鹊遶枝。",
            "倘有一书相问讯，只消多写暮云诗。"
        ],
        "notes": "",
        "id": "f4f0ed2627cab56d957ce0f227969cfb"
    },
    {
        "author": "吴惟信",
        "dynasty": "宋",
        "type": "诗",
        "rhythmic": "",
        "title": "谢友人访问",
        "preface": "",
        "paragraphs": [
            "道在甘沦落，情交自浅深。",
            "云山千里梦，灯火半生心。",
            "是友真难得，如君岂易寻。",
            "细论身后事，不觉日西沉。"
        ],
        "notes": "",
        "id": "60dc2eabf1c9f9eb31be9c074ff62fbc"
    },
    {
        "author": "吴惟信",
        "dynasty": "宋",
        "type": "诗",
        "rhythmic": "",
        "title": "谢平江吴守送万寿安泊",
        "preface": "",
        "paragraphs": [
            "万间垂芘一夫穷，应念空成白首翁。",
            "且喜有僧同夜话，不愁无路借春风。",
            "江湖气吐诗坛下，星斗光生剑匣中。",
            "从此自知当变化，梦魂先别灞桥东。"
        ],
        "notes": "",
        "id": "f3e4377406f7917613d96b7ec3d190db"
    },
    {
        "author": "吴惟信",
        "dynasty": "宋",
        "type": "诗",
        "rhythmic": "",
        "title": "柳",
        "preface": "",
        "paragraphs": [
            "灞桥烟水碧沉沉，万缕低垂结翠阴。",
            "学舞腰肢风外细，凝愁颜色雨中深。",
            "絮漫天地凄凉泪，萍满池塘造化心。",
            "记得赠行曾折处，短长亭畔听鶑吟。"
        ],
        "notes": "",
        "id": "c67296375709a4cd25770c22cd266a15"
    },
    {
        "author": "吴惟信",
        "dynasty": "宋",
        "type": "诗",
        "rhythmic": "",
        "title": "梅花  其一",
        "preface": "",
        "paragraphs": [
            "长是开初恨岁阑，南枝不管北枝寒。",
            "鉏云犹记当时种，步月宁辞永夜看。",
            "香借好风闻却易，影粘残雪画应难。",
            "逋仙骨冷吟声绝，惆怅无人共倚栏。"
        ],
        "notes": "",
        "id": "6fe5ad9116988b7ba997ee190ae9ee54"
    },
    {
        "author": "吴惟信",
        "dynasty": "宋",
        "type": "诗",
        "rhythmic": "",
        "title": "梅花  其二",
        "preface": "",
        "paragraphs": [
            "客枕谁惊蝶梦阑，角声吹动五更寒。",
            "断桥流水无人处，淡月疎星只自看。",
            "勾引闲情何日了，形容幽韵入诗难。",
            "冷香深恐轻狼藉，叮嘱林神护石栏。"
        ],
        "notes": "",
        "id": "9a649793b33c303373ff809fbc54476a"
    },
    {
        "author": "吴惟信",
        "dynasty": "宋",
        "type": "诗",
        "rhythmic": "",
        "title": "笔  其一",
        "preface": "",
        "paragraphs": [
            "早露锋铓获见寻，最于文苑用功深。",
            "弃捐应只分毫事，谁肯留连一寸心。"
        ],
        "notes": "",
        "id": "9785ea8f9c3a66aa5dc53a6dc572e162"
    },
    {
        "author": "吴惟信",
        "dynasty": "宋",
        "type": "诗",
        "rhythmic": "",
        "title": "笔  其二",
        "preface": "",
        "paragraphs": [
            "锋芒虽早露，用舍见升沉。",
            "白秃千茎发，丹留一寸心。",
            "策勋芸阁久，洁己石潭深。",
            "却笑江淹辈，区区梦里寻。"
        ],
        "notes": "",
        "id": "a87ecbf3ecfbcfac7672f3fe87d2f996"
    },
    {
        "author": "吴惟信",
        "dynasty": "宋",
        "type": "诗",
        "rhythmic": "",
        "title": "雨中闻笛",
        "preface": "",
        "paragraphs": [
            "霜竹凄清带雨喷，湿烟粘草近黄昏。",
            "谁教吹暗千林绿，不道飞花正断魂。"
        ],
        "notes": "",
        "id": "88598db5a4ab00b4b49cfbcd364d859f"
    },
    {
        "author": "吴惟信",
        "dynasty": "宋",
        "type": "诗",
        "rhythmic": "",
        "title": "严陵道中  其一",
        "preface": "",
        "paragraphs": [
            "长安回首远，渐渐近严陵。",
            "客梦春江橹，乡心野店灯。",
            "路行三百里，山看万千层。",
            "处处皆幽胜，题诗媿不能。"
        ],
        "notes": "",
        "id": "f9a0319f4453b76c690229b4cc89ab30"
    },
    {
        "author": "吴惟信",
        "dynasty": "宋",
        "type": "诗",
        "rhythmic": "",
        "title": "严陵道中  其二",
        "preface": "",
        "paragraphs": [
            "自信平生命，羁孤竟未通。",
            "春烟行路远，夜雨客房空。",
            "道术徒稽古，人心不重穷。",
            "好山何日买，清梦鸟声中。"
        ],
        "notes": "",
        "id": "96b93e98cdf4d2f704b119616ff03d23"
    },
    {
        "author": "吴惟信",
        "dynasty": "宋",
        "type": "诗",
        "rhythmic": "",
        "title": "严陵道中  其三",
        "preface": "",
        "paragraphs": [
            "祇见青山不见家，石栏空倚夕阳斜。",
            "梅花欲尽东风急，春事看看到杏花。"
        ],
        "notes": "",
        "id": "a5a4617cc0b3e93edd32586ef77c824c"
    },
    {
        "author": "吴惟信",
        "dynasty": "宋",
        "type": "诗",
        "rhythmic": "",
        "title": "严陵道中  其四",
        "preface": "",
        "paragraphs": [
            "抛书闲倚店家门，往事关心孰共论。",
            "燕子未归春尚冷，一帘细雨湿黄昏。"
        ],
        "notes": "",
        "id": "7aa440a07be90ba935d4004004fa2923"
    },
    {
        "author": "吴惟信",
        "dynasty": "宋",
        "type": "诗",
        "rhythmic": "",
        "title": "严陵道中  其五",
        "preface": "",
        "paragraphs": [
            "漠漠春云暗钓台，云拖雨脚过山来。",
            "客中心事深于海，小立东风看落梅。"
        ],
        "notes": "",
        "id": "d4f9edc3c592b5a58520f587a04f7620"
    },
    {
        "author": "吴惟信",
        "dynasty": "宋",
        "type": "诗",
        "rhythmic": "",
        "title": "乌龙道中",
        "preface": "",
        "paragraphs": [
            "萧瑟江梅堕晚风，桃花红尽杏花红。",
            "家山不见空回首，一片春愁细雨中。"
        ],
        "notes": "",
        "id": "01a921c22a5c8464080d335c29343e06"
    },
    {
        "author": "吴惟信",
        "dynasty": "宋",
        "type": "诗",
        "rhythmic": "",
        "title": "苏堤  其一",
        "preface": "",
        "paragraphs": [
            "自向桃源失意回，人间无地避风埃。",
            "六桥雨雪孤山路，不为梅花也不来。"
        ],
        "notes": "",
        "id": "501d182c8d8ee7abcef66de6cec3d344"
    },
    {
        "author": "吴惟信",
        "dynasty": "宋",
        "type": "诗",
        "rhythmic": "",
        "title": "苏堤  其二",
        "preface": "",
        "paragraphs": [
            "贫况今年极向年，过湖尚欠买船钱。",
            "步行自行苏堤去，恐有沙鸥在柳边。"
        ],
        "notes": "",
        "id": "9ff3867bc1a9aa1aae0bf149b76346ab"
    },
    {
        "author": "吴惟信",
        "dynasty": "宋",
        "type": "诗",
        "rhythmic": "",
        "title": "山中",
        "preface": "",
        "paragraphs": [
            "石壁飞泉洒不干，松阴满目寺门寒。",
            "梅花开尽无人到，万叠春山独自看。"
        ],
        "notes": "",
        "id": "6757b8f9439e1afd884dcf160c50a94d"
    },
    {
        "author": "吴惟信",
        "dynasty": "宋",
        "type": "诗",
        "rhythmic": "",
        "title": "题台州巾峰",
        "preface": "",
        "paragraphs": [
            "寺在烟云表，登临思豁然。",
            "绝怜千嶂月，曾照一诗仙。",
            "眼阔疑遗世，身高见尽天。",
            "孤吟功未到，待借竹房眠。"
        ],
        "notes": "",
        "id": "75814bd3d193ab77054ac664b137e535"
    },
    {
        "author": "吴惟信",
        "dynasty": "宋",
        "type": "诗",
        "rhythmic": "",
        "title": "湖上",
        "preface": "",
        "paragraphs": [
            "湖上风烟古，今朝又一行。",
            "天寒吟诗苦，岁晚客心惊。",
            "饥雀窥梅瘦，翔鸥傍柳明。",
            "惜无人在眼，细细说平生。"
        ],
        "notes": "",
        "id": "ac84bb272a25c2bd28e28671dfa64e35"
    },
    {
        "author": "吴惟信",
        "dynasty": "宋",
        "type": "诗",
        "rhythmic": "",
        "title": "雪后孤山",
        "preface": "",
        "paragraphs": [
            "断碑孤冢树苍苍，鹤自飞归道士房。",
            "春在梅花寻不见，满山残雪只闻香。"
        ],
        "notes": "",
        "id": "04a1e2aeb4162af1d5d571bc04e879eb"
    },
    {
        "author": "吴惟信",
        "dynasty": "宋",
        "type": "诗",
        "rhythmic": "",
        "title": "秋日道中",
        "preface": "",
        "paragraphs": [
            "水边篱落总斜曛，策策西风卷白云。",
            "万里秋光人不管，蓼花桐叶自平分。"
        ],
        "notes": "",
        "id": "207549fcea80cbb3066f1b449bd7aa65"
    },
    {
        "author": "吴惟信",
        "dynasty": "宋",
        "type": "诗",
        "rhythmic": "",
        "title": "初春湖上",
        "preface": "",
        "paragraphs": [
            "薄薄晴烟锁六桥，酒旗无力任西飘。",
            "眼前春意知多少，尽属梅梢与柳条。"
        ],
        "notes": "",
        "id": "4a6fe6800ff61931a912d96b247222ab"
    },
    {
        "author": "吴惟信",
        "dynasty": "宋",
        "type": "诗",
        "rhythmic": "",
        "title": "春日湖上  其一",
        "preface": "",
        "paragraphs": [
            "傍水秋千柳影遮，衔泥双燕入谁家。",
            "空山雨过晚风急，吹落墙阴红杏花。"
        ],
        "notes": "",
        "id": "3d44663691b0804df398f7178fcd4a4c"
    },
    {
        "author": "吴惟信",
        "dynasty": "宋",
        "type": "诗",
        "rhythmic": "",
        "title": "春日湖上  其二",
        "preface": "",
        "paragraphs": [
            "柳絮漫空雪样轻，梨花风起近清明。",
            "山南山北游人閙，屋后屋前春鸟鸣。"
        ],
        "notes": "",
        "id": "21bf27fd8fda4a37cac4f1d666862381"
    },
    {
        "author": "吴惟信",
        "dynasty": "宋",
        "type": "诗",
        "rhythmic": "",
        "title": "竹  其一",
        "preface": "",
        "paragraphs": [
            "所爱幽窗下，烟丛与露枝。",
            "才闻风起处，便是雨来时。",
            "节直将谁比，心空只自知。",
            "青青长在眼，休说化龙迟。"
        ],
        "notes": "",
        "id": "b3399280984cf6e55979aff133981c20"
    },
    {
        "author": "吴惟信",
        "dynasty": "宋",
        "type": "诗",
        "rhythmic": "",
        "title": "竹  其二",
        "preface": "",
        "paragraphs": [
            "耐久相看是此君，眼前才有便无尘。",
            "尽多转好延留客，虽少犹能爽快人。",
            "清影疎疎垂地面，高标直直上云津。",
            "忍饥食肉俱休学，一击从今认所真。"
        ],
        "notes": "",
        "id": "cf0251b466f36a26478e8a66cb151152"
    },
    {
        "author": "吴惟信",
        "dynasty": "宋",
        "type": "诗",
        "rhythmic": "",
        "title": "竹  其三",
        "preface": "",
        "paragraphs": [
            "天下清高物，无过是此君。",
            "托根才有地，长节便摩云。",
            "翠色晴时见，愁声雨夜闻。",
            "粉痕如早脱，龙化复何云。"
        ],
        "notes": "",
        "id": "71f0d37de3db84c0ea8e657dcd5645c9"
    },
    {
        "author": "吴惟信",
        "dynasty": "宋",
        "type": "诗",
        "rhythmic": "",
        "title": "新竹",
        "preface": "",
        "paragraphs": [
            "绿玉初抽粉尚深，清风便伴此君吟。",
            "虽然未见凌霜操，已是先虚应物心。"
        ],
        "notes": "",
        "id": "20b82780d4fd5440f5a2ff4875cf38d0"
    },
    {
        "author": "吴惟信",
        "dynasty": "宋",
        "type": "诗",
        "rhythmic": "",
        "title": "山梅",
        "preface": "",
        "paragraphs": [
            "寒锁孤山见所长，断桥水冷月如霜。",
            "自将一点春风恨，散作黄昏万斛香。"
        ],
        "notes": "",
        "id": "68e391c4dbfdeabaf3e848ce6d103537"
    },
    {
        "author": "吴惟信",
        "dynasty": "宋",
        "type": "诗",
        "rhythmic": "",
        "title": "瓶中落梅",
        "preface": "",
        "paragraphs": [
            "□英雪粲去难招，遗粉余香亦暗消。",
            "休说惜春人未老，小窗明月梦无憀。"
        ],
        "notes": "",
        "id": "a7f724c975eca4679ed05b3213fd0986"
    },
    {
        "author": "吴惟信",
        "dynasty": "宋",
        "type": "诗",
        "rhythmic": "",
        "title": "掀蓬梅",
        "preface": "",
        "paragraphs": [
            "断桥日老水弥茫，谁托丹扉夜望长。",
            "零雪正埋和靖骨，淡烟微见寿阳妆。",
            "一时韵巧传清思，几度凝愁忆暗香。",
            "举世可无题品手，擅场到底属何郎。"
        ],
        "notes": "",
        "id": "080813af077b0264fef0b68a8505418d"
    },
    {
        "author": "吴惟信",
        "dynasty": "宋",
        "type": "诗",
        "rhythmic": "",
        "title": "和友人玉簪花韵",
        "preface": "",
        "paragraphs": [
            "一撒轻云埋晓凉，等闲曾入汉宫庄。",
            "千年抛掷瑶池远，化作云阶月地香。"
        ],
        "notes": "",
        "id": "6692f185d0e3d5b74acd5314886929e9"
    },
    {
        "author": "吴惟信",
        "dynasty": "宋",
        "type": "诗",
        "rhythmic": "",
        "title": "良月对菊",
        "preface": "",
        "paragraphs": [
            "唐人十日咏，早有怨人心。",
            "况在严霜后，犹开满地金。",
            "远香秋梦断，艳色雨吟深。",
            "未信渊明死，寥寥无赏音。"
        ],
        "notes": "",
        "id": "bd4c0674b985a15414d0b1f402896fd1"
    },
    {
        "author": "吴惟信",
        "dynasty": "宋",
        "type": "诗",
        "rhythmic": "",
        "title": "寻梅",
        "preface": "",
        "paragraphs": [
            "春山合碧映春泉，今日寻梅忆去年。",
            "阴迳谁知藏造化，晴花一树锁寒烟。"
        ],
        "notes": "",
        "id": "babf785885f0e939dc8ed65d93eea2eb"
    },
    {
        "author": "吴惟信",
        "dynasty": "宋",
        "type": "诗",
        "rhythmic": "",
        "title": "野步寻梅",
        "preface": "",
        "paragraphs": [
            "夕阳一半落群峰，寒叶零霜野望空。",
            "阴谷忽然逢造化，小梅枝上见春风。"
        ],
        "notes": "",
        "id": "256efaf04fe2b8ec8b1a062116173398"
    },
    {
        "author": "吴惟信",
        "dynasty": "宋",
        "type": "诗",
        "rhythmic": "",
        "title": "饯梅",
        "preface": "",
        "paragraphs": [
            "半逐清流半委尘，残花枝上又纷纷。",
            "晚来犹自东风恶，吹得幽香满涧云。"
        ],
        "notes": "",
        "id": "9c69d72279e7c5cc3aab1a069b639701"
    },
    {
        "author": "吴惟信",
        "dynasty": "宋",
        "type": "诗",
        "rhythmic": "",
        "title": "雨中对梅寄何户曹  其一",
        "preface": "",
        "paragraphs": [
            "颇爱连山雪映溪，南枝休笑北枝低。",
            "扬州有客同吟咏，湖上何人更品题。",
            "云未商量春后雪，花先零落雨中泥。",
            "清愁一点无归着，回首东风起杖藜。"
        ],
        "notes": "",
        "id": "df9d902593142bf6c8c4644f988266b0"
    },
    {
        "author": "吴惟信",
        "dynasty": "宋",
        "type": "诗",
        "rhythmic": "",
        "title": "雨中对梅寄何户曹  其二",
        "preface": "",
        "paragraphs": [
            "休说登山与绕溪，林间曾见入簷低。",
            "尽开花去浑如雪，忽有香来即是题。",
            "九客不容同气味，六宫回首隔云泥。",
            "策勋商鼎何愁晚，幽意分明在短藜。"
        ],
        "notes": "",
        "id": "48cff18a04bf3c766ba0554de0f65604"
    },
    {
        "author": "吴惟信",
        "dynasty": "宋",
        "type": "诗",
        "rhythmic": "",
        "title": "杜鹃",
        "preface": "",
        "paragraphs": [
            "锦江宫苑已成尘，啼血千年恨益深。",
            "月满空山花满地，一声愁杀未归人。"
        ],
        "notes": "",
        "id": "8a4ce419ebd0e4a4573e21b5a31faa1e"
    },
    {
        "author": "吴惟信",
        "dynasty": "宋",
        "type": "诗",
        "rhythmic": "",
        "title": "孤雁  其一",
        "preface": "",
        "paragraphs": [
            "成行远远别衡阳，岂道如今却断行。",
            "声咽为啼千嶂月，翅低因负五更霜。",
            "虽云传信元无托，纵不遭烹亦可伤。",
            "遥相倦飞沙上去，芦花吹雪水茫茫。"
        ],
        "notes": "",
        "id": "eb0638517ff46916898f89d24e2734af"
    },
    {
        "author": "吴惟信",
        "dynasty": "宋",
        "type": "诗",
        "rhythmic": "",
        "title": "孤雁  其二",
        "preface": "",
        "paragraphs": [
            "饮啄堪怜久弗齐，念群零落楚云西。",
            "羽翰纵有飞高势，月满芦花又独栖。"
        ],
        "notes": "",
        "id": "0aab484d28ba633a2154ef8feee0f142"
    },
    {
        "author": "吴惟信",
        "dynasty": "宋",
        "type": "诗",
        "rhythmic": "",
        "title": "雨夜闻猿",
        "preface": "",
        "paragraphs": [
            "山风吹满石床云，花落红缸夜欲分。",
            "唤起十年乡国恨，一声猿向雨中闻。"
        ],
        "notes": "",
        "id": "13a7a808db59bb65d42bebabf3899605"
    },
    {
        "author": "吴惟信",
        "dynasty": "宋",
        "type": "诗",
        "rhythmic": "",
        "title": "空斋",
        "preface": "",
        "paragraphs": [
            "空斋日日清吟过，溪上梅开也不知。",
            "坐久正愁炉火冷，北风吹折蠹杉枝。"
        ],
        "notes": "",
        "id": "53809493a234b89519a702b7894083a7"
    },
    {
        "author": "吴惟信",
        "dynasty": "宋",
        "type": "诗",
        "rhythmic": "",
        "title": "多景楼",
        "preface": "",
        "paragraphs": [
            "此地昔曾游，今朝复上楼。",
            "江枫秋雨过，塞草夕阳愁。",
            "渡急传邮箭，沙危阁战舟。",
            "栏干空自倚，何许是神州。"
        ],
        "notes": "",
        "id": "56d589718ab4a6f14f68c5679e3f91f6"
    },
    {
        "author": "吴惟信",
        "dynasty": "宋",
        "type": "诗",
        "rhythmic": "",
        "title": "书山家",
        "preface": "",
        "paragraphs": [
            "山家元住石桥西，篱落周遭尽药畦。",
            "剥啄柴门人未应，鹧鸪飞上野棠梨。"
        ],
        "notes": "",
        "id": "7a6e5d1fa1e455c680f1eeb811458759"
    },
    {
        "author": "吴惟信",
        "dynasty": "宋",
        "type": "诗",
        "rhythmic": "",
        "title": "次妙上人山居韵",
        "preface": "",
        "paragraphs": [
            "茅宇无人过，荆扉尽日关。",
            "酒中生快乐，诗里着清闲。",
            "朋友数竿竹，画图千叠山。",
            "何如终隠此，尘境莫思还。"
        ],
        "notes": "",
        "id": "83ab229f79d3db613a6d5c339296cc92"
    },
    {
        "author": "吴惟信",
        "dynasty": "宋",
        "type": "诗",
        "rhythmic": "",
        "title": "村居",
        "preface": "",
        "paragraphs": [
            "喜得身闲散，村居尽不妨。",
            "花开和蝶看，酒熟带醅尝。",
            "草径偏临水，柴门正向阳。",
            "故交应笑我，近日学耕桑。"
        ],
        "notes": "",
        "id": "f24810d6aa60a164cebea1c915f766bc"
    },
    {
        "author": "吴惟信",
        "dynasty": "宋",
        "type": "诗",
        "rhythmic": "",
        "title": "山庵即事",
        "preface": "",
        "paragraphs": [
            "阴阴定是过残年，积雪才晴又满天。",
            "山寺寻梅谁怕冷，地炉烧竹自无烟。",
            "斋蔬清洁朝朝食，诗草纵横日日编。",
            "更有身心空寂处，夜禅多在佛灯前。"
        ],
        "notes": "",
        "id": "2aee14fa9deebb048dc8a605bdbf9c64"
    },
    {
        "author": "吴惟信",
        "dynasty": "宋",
        "type": "诗",
        "rhythmic": "",
        "title": "夏日闲居",
        "preface": "",
        "paragraphs": [
            "急雨开新霁，薰风献嫩凉。",
            "苔花侵画壁，云叶护书床。",
            "枕上青山远，诗中白昼长。",
            "地偏人不到，幽鸟语修篁。"
        ],
        "notes": "",
        "id": "bcdb5959ebe1bd3e3eab64f9b143ff45"
    },
    {
        "author": "吴惟信",
        "dynasty": "宋",
        "type": "诗",
        "rhythmic": "",
        "title": "春日书壁",
        "preface": "",
        "paragraphs": [
            "开尽桃花落尽梅，衡门寂寂掩苍苔。",
            "多情惟有双飞燕，不道人贫便不来。"
        ],
        "notes": "",
        "id": "e9ee0124b1dbe1aebecc5a7db5ca258e"
    },
    {
        "author": "吴惟信",
        "dynasty": "宋",
        "type": "诗",
        "rhythmic": "",
        "title": "凤凰台怀古",
        "preface": "",
        "paragraphs": [
            "凭高北望旧神州，江绕秦淮万古流。",
            "塞草寒沙埋战血，更无林叶共伤秋。"
        ],
        "notes": "",
        "id": "9473345f1028df8a1ef402e946091fd6"
    },
    {
        "author": "吴惟信",
        "dynasty": "宋",
        "type": "诗",
        "rhythmic": "",
        "title": "隠居  其一",
        "preface": "",
        "paragraphs": [
            "床有诗书壁有琴，翠筠佳木午窗阴。",
            "只因知得清闲贵，是事从今不动心。"
        ],
        "notes": "",
        "id": "95d4c3d255009fe3ebcb2bdb5a5c9031"
    },
    {
        "author": "吴惟信",
        "dynasty": "宋",
        "type": "诗",
        "rhythmic": "",
        "title": "隠居  其二",
        "preface": "",
        "paragraphs": [
            "身居修竹茂林间，婆餠声中白昼闲。",
            "此地遯潜无不可，何须更买沃洲山。"
        ],
        "notes": "",
        "id": "2b726b9fd8770b70179bb95419b69d19"
    },
    {
        "author": "吴惟信",
        "dynasty": "宋",
        "type": "诗",
        "rhythmic": "",
        "title": "题冰壶隠居",
        "preface": "",
        "paragraphs": [
            "平生以笔代耕耘，老矣营居志亦勤。",
            "送子谁为盘谷序，招贤亲草北山文。",
            "湖鸥近屋拳秋雨，野鹤分松宿暮云。",
            "从此只寻闲处去，红尘一语自纷纷。"
        ],
        "notes": "",
        "id": "b572e22db9e65aa24523c8d06a4c21f1"
    },
    {
        "author": "吴惟信",
        "dynasty": "宋",
        "type": "诗",
        "rhythmic": "",
        "title": "题李师德书楼",
        "preface": "",
        "paragraphs": [
            "楼高山对起，天予逸人居。",
            "万事不到处，满床皆是书。",
            "风云知远大，日月付乘除。",
            "眇眇新吟思，谁怜合古初。"
        ],
        "notes": "",
        "id": "43b1184bbc3b38b9b940733320cdb277"
    },
    {
        "author": "吴惟信",
        "dynasty": "宋",
        "type": "诗",
        "rhythmic": "",
        "title": "题刘同卿九里松熙游园",
        "preface": "",
        "paragraphs": [
            "胜槩未教容易见，必须委曲一登跻。",
            "到天不觉乘槎远，出洞方知采药迷。",
            "柳舞鶑啼春雨过，花香人醉夕阳低。",
            "规模尽可垂千古，却恐无诗为品题。"
        ],
        "notes": "",
        "id": "acae53f801aaa1e958bc13e2cb6396d2"
    },
    {
        "author": "吴惟信",
        "dynasty": "宋",
        "type": "诗",
        "rhythmic": "",
        "title": "邮亭书怀",
        "preface": "",
        "paragraphs": [
            "晚向邮亭立，原荒草树稀。",
            "天随云气变，雨带雪花飞。",
            "客鬓今年白，故园何日归。",
            "知音空满眼，范叔自无衣。"
        ],
        "notes": "",
        "id": "5000f7e317fb952f920a7f5561507486"
    },
    {
        "author": "吴惟信",
        "dynasty": "宋",
        "type": "诗",
        "rhythmic": "",
        "title": "过朴翁故居",
        "preface": "",
        "paragraphs": [
            "电露荣华一梦休，琴书多是越僧收。",
            "年年柳下游人过，指点春风认竹楼。"
        ],
        "notes": "",
        "id": "d22840f2becc5904dc54cc27ab023189"
    },
    {
        "author": "吴惟信",
        "dynasty": "宋",
        "type": "诗",
        "rhythmic": "",
        "title": "幽居遣怀",
        "preface": "",
        "paragraphs": [
            "百年身已任浮沉，但得幽居不厌深。",
            "鹤立庭阶花寂寂，鶑声池馆柳阴阴。",
            "看书消豁三竿日，琢句驱驰一寸心。",
            "莫为无才人所弃，携壶野逸自相寻。"
        ],
        "notes": "",
        "id": "6a717a7240f88d13bf05101f26122817"
    },
    {
        "author": "吴惟信",
        "dynasty": "宋",
        "type": "诗",
        "rhythmic": "",
        "title": "明山楼即事",
        "preface": "",
        "paragraphs": [
            "城高楼又阔，不与别楼同。",
            "对此山千叠，陶然圣一中。",
            "秋声争起树，野色半沉空。",
            "后有登临约，留题愧未工。"
        ],
        "notes": "",
        "id": "3d9f14d7a06a3b96d680bc126b9a1e0f"
    },
    {
        "author": "吴惟信",
        "dynasty": "宋",
        "type": "诗",
        "rhythmic": "",
        "title": "书酒楼壁",
        "preface": "",
        "paragraphs": [
            "春光知我上高楼，楼外飞花逐水流。",
            "蜀魄一声云尽碧，淡烟芳草夕阳收。"
        ],
        "notes": "",
        "id": "cb0a3a7bd1278518518e8d27cf3a0d36"
    },
    {
        "author": "吴惟信",
        "dynasty": "宋",
        "type": "诗",
        "rhythmic": "",
        "title": "寄题月窗",
        "preface": "",
        "paragraphs": [
            "中宵浩彩泼苍冥，人静櫺空物象清。",
            "若以升沉为得失，求之见识却分明。",
            "烟迷野草牛先喘，露滴簷枝鹊自惊。",
            "此地琢磨功业就，昌黎合弃短长檠。"
        ],
        "notes": "",
        "id": "af27d0d48d6f50dd4a7dbd44e982cb41"
    },
    {
        "author": "吴惟信",
        "dynasty": "宋",
        "type": "诗",
        "rhythmic": "",
        "title": "古寺  其一",
        "preface": "",
        "paragraphs": [
            "古院无人至，闲门晓亦开。",
            "山麞欹定石，野蚁集生台。",
            "春动烟浮树，阴庭雪缀苔。",
            "午窗幽梦断，万籁发清哀。"
        ],
        "notes": "",
        "id": "935de1fa51c34498592be9cfa5e7eafe"
    },
    {
        "author": "吴惟信",
        "dynasty": "宋",
        "type": "诗",
        "rhythmic": "",
        "title": "古寺  其二",
        "preface": "",
        "paragraphs": [
            "山烟藏古寺，鸱殿与云齐。",
            "松鼠下阶走，竹鸡当户啼。",
            "泉寒飞瀑远，僧老诵经低。",
            "细读苔碑了，东风起杖藜。"
        ],
        "notes": "",
        "id": "442a98bb9b63170ada48c12ea49fa701"
    },
    {
        "author": "吴惟信",
        "dynasty": "宋",
        "type": "诗",
        "rhythmic": "",
        "title": "废寺",
        "preface": "",
        "paragraphs": [
            "山烟寒似暝，鸱殿与云齐。",
            "栗鼠下阶走，竹鸡当户啼。",
            "碑荒文字古，僧老语言低。",
            "欲住嗟无计，斜阳映杖藜。"
        ],
        "notes": "",
        "id": "f5ae63cb758fe9f4fa3bf7898cf07309"
    },
    {
        "author": "吴惟信",
        "dynasty": "宋",
        "type": "诗",
        "rhythmic": "",
        "title": "题僧兄山居",
        "preface": "",
        "paragraphs": [
            "白发萧萧万事忘，安闲过似老渔郎。",
            "半窗残日敲棋响，一院秋风捣药香。",
            "浇菊旋分苔涧水，开松新架草堂凉。",
            "过从皆是诗朋友，开口何曾论短长。"
        ],
        "notes": "",
        "id": "0f3dda6483cbb8bf39b79fd3cf1a36a0"
    },
    {
        "author": "吴惟信",
        "dynasty": "宋",
        "type": "诗",
        "rhythmic": "",
        "title": "次僧兄山居韵  其一",
        "preface": "",
        "paragraphs": [
            "僧兄肥遯地，正在太湖头。",
            "新句老而健，一钱贫不留。",
            "寡交山自看，多病药相投。",
            "终日书堂坐，风筠冷似秋。"
        ],
        "notes": "",
        "id": "a26165478321878a1e43f7c91207775c"
    },
    {
        "author": "吴惟信",
        "dynasty": "宋",
        "type": "诗",
        "rhythmic": "",
        "title": "次僧兄山居韵  其二",
        "preface": "",
        "paragraphs": [
            "素抱居山志，今番始有涯。",
            "琴床临砌竹，棋局近庭花。",
            "诗兴常便酒，蔬肠渐畏茶。",
            "清闲兄自乐，世事绝无些。"
        ],
        "notes": "",
        "id": "54a3e2e395316816e6b893ce694a829a"
    },
    {
        "author": "吴惟信",
        "dynasty": "宋",
        "type": "诗",
        "rhythmic": "",
        "title": "春日书僧舍壁  其一",
        "preface": "",
        "paragraphs": [
            "一宿山中万虑忘，石泉声细鸟声长。",
            "落花满地游人去，寂寞棋窗又夕阳。"
        ],
        "notes": "",
        "id": "8389ac4e3c816d43869fa0b4cdc73725"
    },
    {
        "author": "吴惟信",
        "dynasty": "宋",
        "type": "诗",
        "rhythmic": "",
        "title": "春日书僧舍壁  其二",
        "preface": "",
        "paragraphs": [
            "松风声里草堂幽，欲问归津又小留。",
            "人自看诗春自老，毋烦海燕说闲愁。"
        ],
        "notes": "",
        "id": "482dbacb43101e6cda93c2719f0e45de"
    },
    {
        "author": "吴惟信",
        "dynasty": "宋",
        "type": "诗",
        "rhythmic": "",
        "title": "闲居即事书僧舍壁",
        "preface": "",
        "paragraphs": [
            "自说居山好，多年静掩扉。",
            "松阴围坐石，苔色上禅衣。",
            "鹤瘦迎风舞，云闲带雨归。",
            "地幽人事断，客至亦忘机。"
        ],
        "notes": "",
        "id": "5d7bf3c9e4195d77f7f36e5836a88f86"
    },
    {
        "author": "吴惟信",
        "dynasty": "宋",
        "type": "诗",
        "rhythmic": "",
        "title": "宿余晖庵",
        "preface": "",
        "paragraphs": [
            "庵在村烟底，除非到者知。",
            "因投今夜宿，记得去年诗。",
            "窗外雨犹滴，佛前灯未吹。",
            "无人同淡话，看杀菊花枝。"
        ],
        "notes": "",
        "id": "82321924a0b7a953ffbfafb99713451b"
    },
    {
        "author": "吴惟信",
        "dynasty": "宋",
        "type": "诗",
        "rhythmic": "",
        "title": "送北涧常州住院",
        "preface": "",
        "paragraphs": [
            "一生玉雪照人间，古意因君唤得还。",
            "丹凤未应栖恶木，白云又见出空山。",
            "吟分柳色春风暖，船载梅花月夜闲。",
            "从此共谁歌大雅，羁孤寒影欲追攀。"
        ],
        "notes": "",
        "id": "22c90c615cd0f5cd3eeefc59a9866951"
    },
    {
        "author": "吴惟信",
        "dynasty": "宋",
        "type": "诗",
        "rhythmic": "",
        "title": "下竺后塔",
        "preface": "",
        "paragraphs": [
            "僧持咒语下层峦，远客无言自倚栏。",
            "龙带雨归阴洞暗，鹤冲烟入暮松寒。",
            "奔腾瀑布穿云落，断裂碑文刮藓看。",
            "未有因缘来此住，三生石上指空弹。"
        ],
        "notes": "",
        "id": "2ca6c88657485e167aad4821cb927156"
    },
    {
        "author": "吴惟信",
        "dynasty": "宋",
        "type": "诗",
        "rhythmic": "",
        "title": "登下竺塔",
        "preface": "",
        "paragraphs": [
            "浮图灵鹫上，迢递入晴氛。",
            "绝顶我忽到，下方钟屡闻。",
            "林深余腊雪，谷暖涨春云。",
            "更待溪梅发，相期一访君。"
        ],
        "notes": "",
        "id": "cf64d53dee59a71023f06808115c5005"
    },
    {
        "author": "吴惟信",
        "dynasty": "宋",
        "type": "诗",
        "rhythmic": "",
        "title": "送人之姑苏",
        "preface": "",
        "paragraphs": [
            "鹤唳空山晓，凝情畏别离。",
            "且知君返日，正是我行时。",
            "花月吴城梦，松风竺寺时。",
            "暮云空自隔，初不隔相思。"
        ],
        "notes": "",
        "id": "dbf1b54e984cfaf79bd52fbe4c418929"
    },
    {
        "author": "吴惟信",
        "dynasty": "宋",
        "type": "诗",
        "rhythmic": "",
        "title": "送友上边",
        "preface": "",
        "paragraphs": [
            "壮年游远塞，失意去从军。",
            "剑在犹凝血，家空未策勋。",
            "乡心悬夜月，杀气暗秋云。",
            "近日方知命，兵书欲尽焚。"
        ],
        "notes": "",
        "id": "0dd3b9237102495421f028ef7f29f0a9"
    },
    {
        "author": "吴惟信",
        "dynasty": "宋",
        "type": "诗",
        "rhythmic": "",
        "title": "送冯中可讷上边",
        "preface": "",
        "paragraphs": [
            "兵法通儒用，观光上玉京。",
            "一言旋造化，万古立功名。",
            "剑入边云静，船开江月明。",
            "深知有志者，不肯负平生。"
        ],
        "notes": "",
        "id": "edfc49e1bc900ee14e48cf3cb03fde58"
    },
    {
        "author": "吴惟信",
        "dynasty": "宋",
        "type": "诗",
        "rhythmic": "",
        "title": "送陆居士归天台",
        "preface": "",
        "paragraphs": [
            "道貌尘中见，何时下翠萝。",
            "闲情秋水淡，归梦白云多。",
            "缨过龙湫濯，诗当雁荡歌。",
            "清豪不易得，一别又如何。"
        ],
        "notes": "",
        "id": "e59b5224f22bb3c2dba6c4fba5c43174"
    },
    {
        "author": "吴惟信",
        "dynasty": "宋",
        "type": "诗",
        "rhythmic": "",
        "title": "送楼致和归四明",
        "preface": "",
        "paragraphs": [
            "长安尘土处，数日又随君。",
            "颇讶归何速，犹胜信不闻。",
            "寒霜杀岸柳，晓艇入江云。",
            "无语各回首，离愁落叶分。"
        ],
        "notes": "",
        "id": "6db4e1e0b1c5f38b4f04a6390aba9f8c"
    },
    {
        "author": "吴惟信",
        "dynasty": "宋",
        "type": "诗",
        "rhythmic": "",
        "title": "上卜君寿省元",
        "preface": "",
        "paragraphs": [
            "沉香亭北何时去，饭颗山前瘦一生。",
            "已悟本心元有道，可能浮世便无名。",
            "江梅索笑何郎句，秋菊餐英楚客情。",
            "天意未教头白尽，合应留取短长檠。"
        ],
        "notes": "",
        "id": "23368c34d2934fd0b1311a8f122bda11"
    },
    {
        "author": "吴惟信",
        "dynasty": "宋",
        "type": "诗",
        "rhythmic": "",
        "title": "寿吴平江",
        "preface": "",
        "paragraphs": [
            "宽闲中立大规模，民亦相随入正途。",
            "爱物只凭心造化，养生无出定工夫。",
            "山移别圃新花木，鹤立闲厅古画图。",
            "印匣不开公事少，一帘春雨梦江湖。"
        ],
        "notes": "",
        "id": "9e3ca8428f48656817d4c24ab48c9c44"
    },
    {
        "author": "吴惟信",
        "dynasty": "宋",
        "type": "诗",
        "rhythmic": "",
        "title": "呈蒙斋",
        "preface": "",
        "paragraphs": [
            "出处真麟凤，诗书得正传。",
            "仁心全造化，风骨半神仙。",
            "门柳摇春雨，庭花锁暮烟。",
            "云台非隠地，即日帝王宣。"
        ],
        "notes": "",
        "id": "0fb827caea82a62b9e2810a8fdd8ebc4"
    },
    {
        "author": "吴惟信",
        "dynasty": "宋",
        "type": "诗",
        "rhythmic": "",
        "title": "上湖守赵希苍  其一",
        "preface": "",
        "paragraphs": [
            "方今选牧匪为轻，果见名邦付老成。",
            "白发益坚忧国念，丹心常蕴爱君诚。",
            "月迁花影尨无吠，风舞棠阴鹤自行。",
            "看著碧澜堂下水，与君政事一般清。"
        ],
        "notes": "",
        "id": "8d81a2944223d6b77432ce8cbbbc12d4"
    },
    {
        "author": "吴惟信",
        "dynasty": "宋",
        "type": "诗",
        "rhythmic": "",
        "title": "上湖守赵希苍  其二",
        "preface": "",
        "paragraphs": [
            "德大才优世所宗，汉唐诸老莫如公。",
            "高明正直行王事，耿介清廉继父风。",
            "六邑人居条教内，万家春出笑谈中。",
            "即看诏促归清禁，手把梅花马首东。"
        ],
        "notes": "",
        "id": "b914b833b311f6b250d584d3289bb0aa"
    },
    {
        "author": "吴惟信",
        "dynasty": "宋",
        "type": "诗",
        "rhythmic": "",
        "title": "上高疎寮处州守",
        "preface": "",
        "paragraphs": [
            "神仙来守神仙地，铭石庭空画戟森。",
            "道接圣贤韩愈学，诗关风教杜陵心。",
            "二年鼓角传清调，万古溪山得赏音。",
            "即有诏书催入觐，金莲夜草玉堂深。"
        ],
        "notes": "",
        "id": "ff11b5b51801c3aa80da1058d67e7974"
    },
    {
        "author": "吴惟信",
        "dynasty": "宋",
        "type": "诗",
        "rhythmic": "",
        "title": "呈岳总卿",
        "preface": "",
        "paragraphs": [
            "黄尘漠漠路漫漫，旧钓空思水国寒。",
            "乡信不来云树远，斜阳无语下栏干。"
        ],
        "notes": "",
        "id": "89fb738ec217917b7e1f3636795680dd"
    },
    {
        "author": "吴惟信",
        "dynasty": "宋",
        "type": "诗",
        "rhythmic": "",
        "title": "伤春",
        "preface": "",
        "paragraphs": [
            "白发伤春又一年，闲将心事卜金钱。",
            "梨花瘦尽东风软，商略平生到杜鹃。"
        ],
        "notes": "",
        "id": "2675e11ba553fb28e3fd6e61b610cc7c"
    }
]