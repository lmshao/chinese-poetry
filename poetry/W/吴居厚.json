[
    {
        "author": "吴居厚",
        "dynasty": "宋",
        "type": "诗",
        "rhythmic": "",
        "title": "吴王城",
        "preface": "",
        "paragraphs": [
            "吴王宫殿作飞尘，野鸟幽花各自春。",
            "料得寒溪暄笑日，也曾惊动武昌人。"
        ],
        "notes": "",
        "id": "e6d2a45b4c550ad82eae4abd48379b82"
    },
    {
        "author": "吴居厚",
        "dynasty": "宋",
        "type": "诗",
        "rhythmic": "",
        "title": "九曲亭",
        "preface": "",
        "paragraphs": [
            "山上盘旋九曲亭，春江满目与天平。",
            "青苹白鹭渔家屋，几幅轻绡画得成。"
        ],
        "notes": "",
        "id": "cc20b6731cb4ff2f4cc6aa46febf5a3c"
    },
    {
        "author": "吴居厚",
        "dynasty": "宋",
        "type": "诗",
        "rhythmic": "",
        "title": "梅山二首  其一",
        "preface": "",
        "paragraphs": [
            "寻溪小径多盘诘，车马初来路欲迷。",
            "千古英雄汉天子，桑麻今已遍标题。"
        ],
        "notes": "",
        "id": "425a9d42d7301023d516008cf7437892"
    },
    {
        "author": "吴居厚",
        "dynasty": "宋",
        "type": "诗",
        "rhythmic": "",
        "title": "梅山二首  其二",
        "preface": "",
        "paragraphs": [
            "连云绝壁山无路，溅石潺湲水有花。",
            "试问昔时畬粟麦，何如今日种桑麻。"
        ],
        "notes": "",
        "id": "e2644e26f4a0d08107e06375fcfbd7b7"
    },
    {
        "author": "吴居厚",
        "dynasty": "宋",
        "type": "诗",
        "rhythmic": "",
        "title": "与部使同游司空山",
        "preface": "",
        "paragraphs": [
            "王官身已达，所悦多纷华。",
            "区区朝与市，轻暖事穷奢。",
            "我公味冲澹，止乐山水嘉。",
            "肩舆靡厌寻，谢兴无津涯。",
            "杖藜适意游，野径穿迂斜。",
            "回忆挂冠时，息此避喧哗。",
            "骨相有神仙，得道成全家。",
            "遗迹富览观，高步凌烟霞。",
            "静中白日长，玉宇清风赊。",
            "睹兹神圣迹，喟然兴叹嗟。"
        ],
        "notes": "",
        "id": "acd963c011e9b3d0e7177b935e58a176"
    },
    {
        "author": "吴居厚",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "步寻斜径到寒溪。"
        ],
        "notes": "",
        "id": "dd8aa8d34b76fffe8ab51a0cb8e9a56a"
    }
]