[
    {
        "author": "王仁裕",
        "dynasty": "唐",
        "type": "诗",
        "rhythmic": "",
        "title": "从蜀后主幸秦川上梓潼山",
        "preface": "",
        "paragraphs": [
            "彩仗拂寒烟，鸣驺在半天。",
            "黄云生马足，白日下松巅。",
            "盛德安疲俗，仁风扇极边。",
            "前程问成纪，此去尚三千。"
        ],
        "notes": "",
        "id": "9726dba9ee924427647bc91a0aabd2be"
    },
    {
        "author": "王仁裕",
        "dynasty": "唐",
        "type": "诗",
        "rhythmic": "",
        "title": "和蜀后主题劒门",
        "preface": "",
        "paragraphs": [
            "孟阳曾有语，刊在白云棱。",
            "李杜常挨托，孙刘亦恃凭。",
            "庸才安可守，上德始堪矜。",
            "暗指长天路，浓峦蔽几层。"
        ],
        "notes": "",
        "id": "3f683b62481e9428406f09c9ca42e7a2"
    },
    {
        "author": "王仁裕",
        "dynasty": "唐",
        "type": "诗",
        "rhythmic": "",
        "title": "荆南席上咏胡琴妓二首 一",
        "preface": "",
        "paragraphs": [
            "红妆齐抱紫檀槽，一抹朱弦四十条。",
            "湘水凌波惭鼓瑟，秦楼明月罢吹箫。",
            "寒敲白玉声偏婉，暖逼黄莺语自娇。",
            "丹禁旧臣来侧耳，骨清神爽似闻韶。"
        ],
        "notes": "",
        "id": "239ecae510103ba59563ee93b3824c5e"
    },
    {
        "author": "王仁裕",
        "dynasty": "唐",
        "type": "诗",
        "rhythmic": "",
        "title": "荆南席上咏胡琴妓二首 二",
        "preface": "",
        "paragraphs": [
            "玉纤挑落折冰声，散入秋空韵转清。",
            "二五指中句塞雁，十三弦上啭春莺。",
            "谱从陶室偷将妙，曲向秦楼写得成。",
            "无限细腰宫里女，就中偏惬楚王情。"
        ],
        "notes": "",
        "id": "94ee1c51d4f97e5bc1dcacdbee84bcd3"
    },
    {
        "author": "王仁裕",
        "dynasty": "唐",
        "type": "诗",
        "rhythmic": "",
        "title": "题麦积山天堂",
        "preface": "",
        "paragraphs": [
            "蹑尽悬空万仞梯，等闲身共白云齐。",
            "簷前下视群山小，堂上平分落日低。",
            "绝顶路危人少到，古岩松健鹤频栖。",
            "天边为要留名姓，拂石殷勤身自题。"
        ],
        "notes": "",
        "id": "496c5ea1aed072fa5a4dbef5f67e938d"
    },
    {
        "author": "王仁裕",
        "dynasty": "唐",
        "type": "诗",
        "rhythmic": "",
        "title": "题斗山观",
        "preface": "",
        "paragraphs": [
            "霞衣欲举醉陶陶，不觉全家住绛霄。",
            "拔宅只知鸡犬在，上天谁信路岐遥。",
            "三清辽廊抛尘梦，八景云烟事早朝。",
            "为有故林苍柏健，露华凉叶锁金飙。"
        ],
        "notes": "",
        "id": "a483c387ec2e86a175ade6babc5e445e"
    },
    {
        "author": "王仁裕",
        "dynasty": "唐",
        "type": "诗",
        "rhythmic": "",
        "title": "题孤云绝顶淮阴祠",
        "preface": "",
        "paragraphs": [
            "一握寒天古木深，路人犹说汉淮阴。",
            "孤云不掩兴亡策，两角曾悬去住心。",
            "不是冕旒轻布素，岂劳丞相远追寻。",
            "当时若放还西楚，尺寸中华未可侵。"
        ],
        "notes": "",
        "id": "77347adf16836ad20f7a7c1964f47f14"
    },
    {
        "author": "王仁裕",
        "dynasty": "唐",
        "type": "诗",
        "rhythmic": "",
        "title": "和韩昭从驾过白卫岭",
        "preface": "",
        "paragraphs": [
            "龙斾飘飖指极边，到时犹更二三千。",
            "登高晓蹋巉岩石，冒冷朝冲断续烟。",
            "自学汉皇开土宇，不同周穆好神仙。",
            "秦民莫遣无恩及，大散关东别有天。"
        ],
        "notes": "",
        "id": "365a4802e606ad618ee980fb23d46925"
    },
    {
        "author": "王仁裕",
        "dynasty": "唐",
        "type": "诗",
        "rhythmic": "",
        "title": "贺王溥入相",
        "preface": "",
        "paragraphs": [
            "一战文场拔赵旗，便调金鼎佐无为。",
            "白麻骤降恩何极，黄发初闻喜可知。",
            "跋勅案前人到少，筑沙堤上马归迟。",
            "立班始得遥相见，亲洽争如未贵时。"
        ],
        "notes": "",
        "id": "f3d939eb5b7e9923f5451ce1494d1bfb"
    },
    {
        "author": "王仁裕",
        "dynasty": "唐",
        "type": "诗",
        "rhythmic": "",
        "title": "与诸门生春日会饮繁台赋",
        "preface": "",
        "paragraphs": [
            "柳阴如雾絮成堆，又引门生饮古台。",
            "淑景即随风雨去，芳樽宜命管弦开。",
            "谩夸列鼎鸣钟贵，宁免朝乌夜兔催。",
            "烂醉也须诗一首，不能空放马头回。"
        ],
        "notes": "",
        "id": "b90fedecb12afb79a73a913e3213fb1a"
    },
    {
        "author": "王仁裕",
        "dynasty": "唐",
        "type": "诗",
        "rhythmic": "",
        "title": "示诸门生",
        "preface": "",
        "paragraphs": [
            "二百一十四门生，春风初长羽毛成。",
            "掷金换得天边桂，凿壁偷将榜上名。",
            "何辛不才逢圣世，偶将疎网罩群英。",
            "衰翁渐老儿孙小，异日知谁略有情。"
        ],
        "notes": "",
        "id": "73931be2eb2c655c2d770904e99dcfdb"
    },
    {
        "author": "王仁裕",
        "dynasty": "唐",
        "type": "诗",
        "rhythmic": "",
        "title": "过平戎谷吊胡翙",
        "preface": "",
        "paragraphs": [
            "立马荒郊满目愁，伊人何罪死林丘。",
            "风号古木悲长在，雨湿寒莎泪暗流。",
            "莫道文章为众嫉，只应轻薄是身讐。",
            "不缘魂寄孤山下，此地堪名鹦鹉洲。"
        ],
        "notes": "",
        "id": "d4d4bf69031369b687dd4ae03ffc08d6"
    },
    {
        "author": "王仁裕",
        "dynasty": "唐",
        "type": "诗",
        "rhythmic": "",
        "title": "奉诏赋劒州途中鸷兽",
        "preface": "",
        "paragraphs": [
            "劒牙钉舌血毛腥，窥算劳心岂暂停。",
            "不与大朝除患难，惟余当路食生灵。",
            "从将户口资嚵口，未委三丁税几丁。",
            "今日帝王亲出狩，白云岩下好藏形。"
        ],
        "notes": "",
        "id": "84d6229e94e0f5b8055dd6fa6381f545"
    },
    {
        "author": "王仁裕",
        "dynasty": "唐",
        "type": "诗",
        "rhythmic": "",
        "title": "放猿",
        "preface": "",
        "paragraphs": [
            "放尔丁宁复故林，旧来行处好追寻。",
            "月明巫峡堪怜静，路隔巴山莫厌深。",
            "栖宿免劳青嶂梦，跻攀应惬白云心。",
            "三秋果熟松梢健，任抱高枝彻晓吟。"
        ],
        "notes": "",
        "id": "52e65c03e9ea845acc0db53c98b2353a"
    },
    {
        "author": "王仁裕",
        "dynasty": "唐",
        "type": "诗",
        "rhythmic": "",
        "title": "遇放猿再作",
        "preface": "",
        "paragraphs": [
            "嶓冢祠前汉水滨，饮猿连臂下嶙峋。",
            "渐来子细窥行客，认得依稀是野宾。",
            "月宿从劳羁絏梦，松餐非复稻粱身。",
            "数声肠断和云呌，识是前时旧主人。"
        ],
        "notes": "",
        "id": "b322c686d836842d8b0b0de21744bbb7"
    },
    {
        "author": "王仁裕",
        "dynasty": "唐",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "铁锁寨门扃白日，大张旗帜插青天。"
        ],
        "notes": "",
        "id": "c97d47dc3d71a07d568380b18554ee16"
    },
    {
        "author": "王仁裕",
        "dynasty": "唐",
        "type": "诗",
        "rhythmic": "",
        "title": "长兴中题杜光寺（题拟）",
        "preface": "",
        "paragraphs": [
            "上尔高僧更不疑，梦乘龙驾落沉晖。",
            "寒暄晕映琉璃殿，晓夜摧残毳衲衣。",
            "金体几生传有漏，玉容三界自无非。",
            "莓苔满院人稀到，松畔香台野鹤飞。",
            "（见元骆天骧《类编长安志》寺观类杜光寺条，云长兴中王仁裕题诗云云。",
            "据《中国古都研究》收黄永年先生《述〈类编长安志〉》转录。",
            "）。"
        ],
        "notes": "",
        "id": "2db25c110558180725ddce549e93f8de"
    },
    {
        "author": "王仁裕",
        "dynasty": "唐",
        "type": "诗",
        "rhythmic": "",
        "title": "戮后主出降诗",
        "preface": "",
        "paragraphs": [
            "蜀朝昏主出降时，衔璧牵羊倒系旗。",
            "二十万军高拱手，更无一个是男儿。",
            "（涵芬楼排印本《说郛》卷三十四《豪异秘纂》引王仁裕《蜀石》。",
            "）（按：此诗《鉴诫录》卷五《徐后事》谓王承旨作，《后山诗话》则以为花蕊夫人作，文字略异。",
            "《全唐诗》卷七九八收花蕊名下，另注「一作蜀臣王承旨诗」。",
            "《全唐诗续补遗》卷十七据《鉴诫录》收归王承旨。",
            "今检《说郛》所引，与《鉴诫录》所载较相似，而于此诗作者，则云为「兴圣太子随军仁裕」。",
            "王仁裕初仕前蜀，尝随侍王衍作诗，蜀亡入洛，仕后唐。",
            "《说郛》所载可从，今为移正。",
            "）。"
        ],
        "notes": "",
        "id": "76fd5c17b34655b4d2a9c41e3aa54fe0"
    }
]