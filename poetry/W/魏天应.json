[
    {
        "author": "魏天应",
        "dynasty": "宋",
        "type": "诗",
        "rhythmic": "",
        "title": "和叠山先生韵  其一",
        "preface": "",
        "paragraphs": [
            "万叠青山只么青，从容时止又时行。",
            "斯文未丧予何畏，举世随流我独清。",
            "日月精忠今古在，丘山道义死生轻。",
            "吾翁铁脊文翁似，无愧渊明与孔明。"
        ],
        "notes": "",
        "id": "9573306a3f55aa728d61eb37b25f56cf"
    },
    {
        "author": "魏天应",
        "dynasty": "宋",
        "type": "诗",
        "rhythmic": "",
        "title": "和叠山先生韵  其二",
        "preface": "",
        "paragraphs": [
            "先生心事炳丹青，顾影何曾愧独行。",
            "商岭芝能如橘隠，首阳粟不似薇清。",
            "纲常正要身扶植，出处端为世重轻。",
            "安得寒泉来会宿，参同极论到天明。"
        ],
        "notes": "",
        "id": "e15a034aed717abfa34450debe391346"
    }
]