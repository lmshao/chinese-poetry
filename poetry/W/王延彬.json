[
    {
        "author": "王延彬",
        "dynasty": "唐",
        "type": "诗",
        "rhythmic": "",
        "title": "春日寓感",
        "preface": "",
        "paragraphs": [
            "两衙前后讼堂清，软锦披袍拥鼻行。",
            "雨后绿苔侵履迹，春深红杏锁莺声。",
            "因携久酝松醪酒，自煮新抽竹笋羹。",
            "也解为诗也为政，侬家何似谢宣城。"
        ],
        "notes": "",
        "id": "3dc08a59ad53c032260179d4cbd20d89"
    },
    {
        "author": "王延彬",
        "dynasty": "唐",
        "type": "诗",
        "rhythmic": "",
        "title": "哭徐夤",
        "preface": "",
        "paragraphs": [
            "延寿溪头叹逝波，古今人事半销磨。",
            "昔除正字今何在，所谓人生能几何。"
        ],
        "notes": "",
        "id": "60ff310bdf4c838729e22e612c044fca"
    },
    {
        "author": "王延彬",
        "dynasty": "唐",
        "type": "诗",
        "rhythmic": "",
        "title": "赠泉州宏则和尚（题拟）",
        "preface": "",
        "paragraphs": [
            "莫怪我来偏礼足，萧宫无个似吾师。",
            "（见郑方坤《五代诗话》卷一、《全闽诗话》卷一引《闽书》。",
            "）。"
        ],
        "notes": "",
        "id": "80a2e890987daf3599644e6322e2fd2a"
    },
    {
        "author": "王延彬",
        "dynasty": "唐",
        "type": "诗",
        "rhythmic": "",
        "title": "上长庆和尚偈（题拟）",
        "preface": "",
        "paragraphs": [
            "世人悟道非从耳，耳患虽加道亦分。",
            "灵鹫一机迦叶会，吾师传得岂关闻。",
            "（《祖堂集》卷十。",
            "）。"
        ],
        "notes": "",
        "id": "8f187ddc8738f4cae562fc6c33933995"
    }
]