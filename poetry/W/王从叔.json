[
    {
        "author": "王从叔",
        "dynasty": "宋",
        "type": "词",
        "rhythmic": "南柯子・南歌子",
        "title": "",
        "preface": "",
        "paragraphs": [
            "碧树留云湿，青山似笠低。",
            "鹧鸪啼罢竹鸡啼。",
            "不晓天天何意、要梅肥。",
            "昨日穿新葛，今朝御夹衣。",
            "思家怀抱政难为。",
            "只恐归来憔悴、却羞归。"
        ],
        "notes": "",
        "id": "42986be9a0cd9f95a9fb8c78170b5d85"
    },
    {
        "author": "王从叔",
        "dynasty": "宋",
        "type": "词",
        "rhythmic": "昭君怨",
        "title": "",
        "preface": "",
        "paragraphs": [
            "门外春风几度。",
            "马上行人何处。",
            "休更卷朱帘。",
            "草连天。",
            "立尽海棠花月。",
            "飞到荼䕷香雪。",
            "莫怪梦难成。",
            "梦无凭。"
        ],
        "notes": "",
        "id": "fa8f5843931318fd57efcce1694af665"
    },
    {
        "author": "王从叔",
        "dynasty": "宋",
        "type": "词",
        "rhythmic": "浣溪沙",
        "title": "",
        "preface": "",
        "paragraphs": [
            "水月精神玉雪胎。",
            "乾坤清气化生来。",
            "断桥流水领春回。",
            "昨夜醉眠苔上石，天香冉冉下瑶台。",
            "起来窗外见花开。"
        ],
        "notes": "",
        "id": "19fcf9bf0f9135dced2d3bf45afc20b1"
    },
    {
        "author": "王从叔",
        "dynasty": "宋",
        "type": "词",
        "rhythmic": "秋蕊香",
        "title": "",
        "preface": "",
        "paragraphs": [
            "薄薄罗衣乍暖，红入酒痕潮面。",
            "絮花舞倦带娇眼。",
            "昨夜平堤水浅。",
            "故人信断风筝线。",
            "误归燕。",
            "梦魂不怕山路远。",
            "无奈棋声隔院。"
        ],
        "notes": "",
        "id": "53b819a57d599928067f5f511f38057c"
    },
    {
        "author": "王从叔",
        "dynasty": "宋",
        "type": "词",
        "rhythmic": "阮郎归",
        "title": "",
        "preface": "",
        "paragraphs": [
            "风中柳絮水中萍。",
            "聚散两无情。",
            "斜阳路上短长亭。",
            "今朝第几程。",
            "何限事，可怜生。",
            "能消几度春。",
            "别时言语总伤心。",
            "何曾一字真。"
        ],
        "notes": "",
        "id": "46dee759337b47f785fd5431e6bd7669"
    }
]