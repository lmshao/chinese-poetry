[
    {
        "author": "魏兴祖",
        "dynasty": "宋",
        "type": "诗",
        "rhythmic": "",
        "title": "挽薛艮斋  其一",
        "preface": "",
        "paragraphs": [
            "奥学传伊洛，平生尽此心。",
            "多闻推子贡，一唯妙曾参。",
            "知识皆文武，才猷冠古今。",
            "斯人苦斯疾，吾党恨尤深。"
        ],
        "notes": "",
        "id": "a9d3af9ff831bdfe5b6899a93998fb4c"
    },
    {
        "author": "魏兴祖",
        "dynasty": "宋",
        "type": "诗",
        "rhythmic": "",
        "title": "挽薛艮斋  其二",
        "preface": "",
        "paragraphs": [
            "至理穷微妙，经纶特绪余。",
            "鄂城资豫备，淮甸得安居。",
            "慨慷陆公奏，详明贾谊书。",
            "今辰恨埋玉，恸哭满乡闾。"
        ],
        "notes": "",
        "id": "0017dc74358a7380ef127e740ae13eec"
    }
]