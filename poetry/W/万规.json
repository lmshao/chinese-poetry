[
    {
        "author": "万规",
        "dynasty": "宋",
        "type": "诗",
        "rhythmic": "",
        "title": "题忠烈侯庙",
        "preface": "",
        "paragraphs": [
            "王事多艰险不移，委身先敌大江湄。",
            "临危授命生前勇，列爵封侯死后祠。",
            "龚寇已随湍下没，子规无复夜深悲。",
            "欲知幽显存忠义，勋业重光两石碑。"
        ],
        "notes": "",
        "id": "e326d0f4730da2bab4c38424a7f79aad"
    },
    {
        "author": "万规",
        "dynasty": "宋",
        "type": "诗",
        "rhythmic": "",
        "title": "题双瀑亭",
        "preface": "",
        "paragraphs": [
            "万斛珠玑泻碧空，几年含蓄在龙宫。",
            "春秋未断纵横势，南北曾奔次第雄。",
            "莫向寒岩长漱石，好归沧海共成功。",
            "曾看清夜陪明月，影破朝阳凤入桐。"
        ],
        "notes": "",
        "id": "93398a77718a341222589fdbb9cf1d5a"
    }
]