[
    {
        "author": "王益",
        "dynasty": "宋",
        "type": "诗",
        "rhythmic": "",
        "title": "和梅公仪留题重光寺罗汉院赠宪上人",
        "preface": "",
        "paragraphs": [
            "晓剃吟髭雪半零，海窗曾咒钵龙醒。",
            "蚤知西竺能持法，应笑南僧不会经。",
            "云气昼闲侵麈柄，藓痕春老上铜瓶。",
            "近来禅观都无语，手指余花满寺庭。"
        ],
        "notes": "",
        "id": "57d6a88ce051336b03b7421986a31ac3"
    },
    {
        "author": "王益",
        "dynasty": "宋",
        "type": "诗",
        "rhythmic": "",
        "title": "和梅公仪新繁县显曜院",
        "preface": "",
        "paragraphs": [
            "梵宇萧条白日长，苦空谭麈接藤床。",
            "云章酷爱休诗丽，莲柄慵思远社香。",
            "石髪雨梳鸡苑寂，风梭春织鹫山凉。",
            "劫灰心火销平尽，又听钟声下讲堂。"
        ],
        "notes": "",
        "id": "bf5a2cffccd7cacdc5a1048b82a10d8f"
    },
    {
        "author": "王益",
        "dynasty": "宋",
        "type": "诗",
        "rhythmic": "",
        "title": "留题清凉院",
        "preface": "",
        "paragraphs": [
            "背倚青峰面枕溪，濡毫新向壁间题。",
            "善根不挠金莲合，净界无尘水月齐。",
            "会启苾𫇴真乐境，花开簷卜远香畦。",
            "因思祖塔尝游处，更在龙蟠虎踞西。"
        ],
        "notes": "",
        "id": "5ab74d7dbc6f076b8595f99b8a625a6f"
    },
    {
        "author": "王益",
        "dynasty": "宋",
        "type": "诗",
        "rhythmic": "",
        "title": "灵谷",
        "preface": "",
        "paragraphs": [
            "灵谷神仙宅，言归肆目新。",
            "山光远如画，秋色老于人。",
            "世俗棋争劫，人心海变尘。",
            "功成思范蠡，湖上一闲身。"
        ],
        "notes": "",
        "id": "aede00f96e20f7df786d8b1f10250c5c"
    },
    {
        "author": "王益",
        "dynasty": "宋",
        "type": "诗",
        "rhythmic": "",
        "title": "新繁县东湖瑞莲歌",
        "preface": "",
        "paragraphs": [
            "火云烁尽天幕腥，水光弄碧凉无声。",
            "荷华千柄拂烟际，杰然秀干骈双英。",
            "天敕少昊偏滋荣，宵零仙露饶金茎。",
            "袅袅飘风起天末，绿华珰珮来琤琤。",
            "觥觞式宴资击赏，何人掞藻飞笔精。",
            "越国亭亭八百里，木兰泛咏称明媚。",
            "争如锦水派繁江，孤根擢翠葩分腻。",
            "紫清合曜流霞晖，楚台无梦朝云飞。",
            "韩虢佳人新侍宠，温泉宫里赐霞衣。",
            "赫赫曦阳在东井，珍房萃作皇家庆。",
            "流火初晨复毓灵，连璧更疑唐杰盛。",
            "眇观熙政接元和，嘉谷重荣田野歌。",
            "高宗昔庆刘仁表，五色卿云世甚少。",
            "我今取喻进德流，优哉祥莲出池沼。",
            "草莱泥滓俱弃捐，致君事业殊商皓。",
            "归作臯夔稷卨臣，同心一德翊华勋。"
        ],
        "notes": "",
        "id": "f2c5b43093c8a4ff3c51f858d21db9df"
    },
    {
        "author": "王益",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "不逢星汉使，谁识是灵槎。"
        ],
        "notes": "",
        "id": "1dba3795c9db90bb6fae2c99f063fa8b"
    },
    {
        "author": "王益",
        "dynasty": "宋",
        "type": "诗",
        "rhythmic": "",
        "title": "灵谷山",
        "preface": "",
        "paragraphs": [
            "灵谷神仙宅，言归肆目新。",
            "山光远如画，秋色老于人。",
            "世俗棋争劫，人心海变尘。",
            "功成思范蠡，湖上一闲身。"
        ],
        "notes": "",
        "id": "aede00f96e20f7df786d8b1f10250c5c"
    },
    {
        "author": "王益",
        "dynasty": "唐",
        "type": "诗",
        "rhythmic": "",
        "title": "题云居上寺",
        "preface": "",
        "paragraphs": [
            "[支]公禅诵处，绝顶共登攀。",
            "日色千峰里，钟声万壑间。",
            "[暮]猿吟砌近，沙鸟傍溪闲。",
            "一迳[堪]藜杖，行行独下山。",
            "（见《金石萃编》卷一百五。",
            "）（缺文据《续古文苑》卷四补。",
            "《房山石经题记汇编》首字不缺。",
            "）（〖1〗石刻诗次王潜诗后。",
            "原题曰「同前」。",
            "下署「男益上」。",
            "与吉逾诗序所称「息益」合。",
            "〖2〗王益，原作吉益。",
            "为王潜之子，详前吉逾条附考。",
            "诸书录石刻。",
            "此诗收于王潜诗之次，署「男益上」。",
            "）。"
        ],
        "notes": "",
        "id": "b84c228011f85cf1951ad2bcf880e697"
    },
    {
        "author": "王益",
        "dynasty": "宋",
        "type": "词",
        "rhythmic": "诉衷情",
        "title": "",
        "preface": "",
        "paragraphs": [
            "烧残绛蜡泪成痕。",
            "街鼓报黄昏。",
            "碧云又阻来信，廊上月侵门。",
            "愁永夜，拂香裀。",
            "待谁温。",
            "梦兰憔悴，掷果凄凉，两处销魂。"
        ],
        "notes": "",
        "id": "143ad57d83a0091d52e2318dd88065d6"
    }
]