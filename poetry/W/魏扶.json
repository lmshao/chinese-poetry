[
    {
        "author": "魏扶",
        "dynasty": "唐",
        "type": "诗",
        "rhythmic": "",
        "title": "和白敏中圣德和平致兹休运岁终功就合咏盛明呈上",
        "preface": "",
        "paragraphs": [
            "萧关新复旧山川，古戍秦原景象鲜。",
            "戎虏乞降归惠化，皇威渐被慑腥膻。",
            "穹庐远戍烟尘灭，神武光扬竹帛传。",
            "左袵尽知謌帝泽，从兹不更备三边。"
        ],
        "notes": "",
        "id": "c6150c4fa5f6c56d7adc837449288a8a"
    },
    {
        "author": "魏扶",
        "dynasty": "唐",
        "type": "诗",
        "rhythmic": "",
        "title": "贡院题",
        "preface": "",
        "paragraphs": [
            "梧桐叶落满庭阴，锁闭朱门试院深。",
            "曾是昔年辛苦地，不将今日负初心。"
        ],
        "notes": "",
        "id": "f8b20ca041ea677f448423144c338bbd"
    },
    {
        "author": "魏扶",
        "dynasty": "唐",
        "type": "诗",
        "rhythmic": "",
        "title": "赋愁",
        "preface": "",
        "paragraphs": [
            "愁，逈野，深秋。",
            "生枕上，起眉头。",
            "闺合危坐，风尘远游。",
            "巴猨啼不住，谷水咽还流。",
            "送客泊舟入浦，思乡望月登楼。",
            "烟波早晚长羁旅，弦管终年乐五侯。"
        ],
        "notes": "",
        "id": "4a89292737505900f38458645cc89be1"
    }
]