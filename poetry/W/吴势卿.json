[
    {
        "author": "吴势卿",
        "dynasty": "宋",
        "type": "诗",
        "rhythmic": "",
        "title": "寿丞相  其一",
        "preface": "",
        "paragraphs": [
            "六月麟书雨作霖，生贤此际见天心。",
            "江都分洒虽名世，莘野商霖始见今。",
            "门馆无□仪表正，经纶有道本原深。",
            "正人命脉家常主，一念公忱朋盍簪。"
        ],
        "notes": "",
        "id": "7a9b29635d8dd38c02b286e6e546dbee"
    },
    {
        "author": "吴势卿",
        "dynasty": "宋",
        "type": "诗",
        "rhythmic": "",
        "title": "寿丞相  其二",
        "preface": "",
        "paragraphs": [
            "昨丙辰年相魏公，当时克敌首归功。",
            "何如手补西天漏，仍更神驱塞北空。",
            "一隙暇时关国祚，十分重任頼忠臣。",
            "天生贤佐兴王业，正看周诗六月中。"
        ],
        "notes": "",
        "id": "98918884caf498187b974e06b617523e"
    },
    {
        "author": "吴势卿",
        "dynasty": "宋",
        "type": "诗",
        "rhythmic": "",
        "title": "寿丞相  其三",
        "preface": "",
        "paragraphs": [
            "兼善工夫自古难，有谁志学合伊颜。",
            "儒先拈得四书出，名相措诸万事闲。",
            "功向时危尤易见，道于世运实相关。",
            "鲁论一半犹收效，寿国应须安似山。"
        ],
        "notes": "",
        "id": "322a56291727249a4ed3af9c6ac88319"
    },
    {
        "author": "吴势卿",
        "dynasty": "宋",
        "type": "诗",
        "rhythmic": "",
        "title": "寿宗室",
        "preface": "",
        "paragraphs": [
            "海珠吐月海水红，翠竹岩近蓬莱宫。",
            "晨游东华天帝所，望舒前导参丰隆。",
            "帝曰炎图亿万载，往哉汝谐盘石宗。",
            "授之虹玉金斗印，一佛出世群仙从。",
            "麟兮定兮已为瑞，彩袖接武葛氏龙。",
            "忆昔京畿得贤辅，胥涛欲囓粒食空。",
            "百万生灵袵席上，三日事业方寸中。",
            "至今途歌与里咏，活民生佛称我公。",
            "公侯衮衮世罕有，初心本愿皆阴功。",
            "枌榆社内木连理，华萼楼间天九重。",
            "邦臣未识买臣贵，天子应知刘向忠。",
            "未央前殿催元会，天诏传宣一字封。",
            "武夷之山三十六，仆居八曲鼓子峰。",
            "白马仙人向我说，高牙今驻秦甬东。",
            "起看梅花玉的皪，记得诞日今重逢。",
            "去年已献鹤飞曲，今年作诗尤未工。",
            "一年一轴从今始，邺架轴少诗无穷。"
        ],
        "notes": "",
        "id": "fb1e6f84f76fa993f601acfb370e099f"
    },
    {
        "author": "吴势卿",
        "dynasty": "宋",
        "type": "诗",
        "rhythmic": "",
        "title": "寿刘监丞  其一",
        "preface": "",
        "paragraphs": [
            "昨陪骏马骤芳尘，怪得梅花喜色新。",
            "恰则祝尧开瑞节，居然生甫已今辰。",
            "冰壶缓度壶天日，翠玉交辉玉树人。",
            "天下至荣公占尽，彩衣皂盖更青春。"
        ],
        "notes": "",
        "id": "6fba5f28becc121ce71a47ab039fb26c"
    },
    {
        "author": "吴势卿",
        "dynasty": "宋",
        "type": "诗",
        "rhythmic": "",
        "title": "寿刘监丞  其二",
        "preface": "",
        "paragraphs": [
            "佩玉徐行胜急驰，悠然滋味独深知。",
            "地当韩愈分符处，人羡买臣怀绶时。",
            "已出六奇陪授钺，更藏一著要观棋。",
            "经纶毕竟还精密，大任非公更属谁。"
        ],
        "notes": "",
        "id": "0a92eb6ed7068bc7d1acdd6ec13d0b70"
    },
    {
        "author": "吴势卿",
        "dynasty": "宋",
        "type": "诗",
        "rhythmic": "",
        "title": "寿王通判五首  其一",
        "preface": "",
        "paragraphs": [
            "银潢漾漾月华清，宝婺辉联处士星。",
            "中有老人南极现，三台齐色照篁屏。"
        ],
        "notes": "",
        "id": "947433af8afedaa9953413918dbc4820"
    },
    {
        "author": "吴势卿",
        "dynasty": "宋",
        "type": "诗",
        "rhythmic": "",
        "title": "寿王通判五首  其二",
        "preface": "",
        "paragraphs": [
            "仙都仙子锦云裳，手授长生不死方。",
            "观惠春风今几度，童颜不改只刘郎。"
        ],
        "notes": "",
        "id": "8bc0a039cd382274fb1be39fa80e3d81"
    },
    {
        "author": "吴势卿",
        "dynasty": "宋",
        "type": "诗",
        "rhythmic": "",
        "title": "寿王通判五首  其三",
        "preface": "",
        "paragraphs": [
            "留槎阁外记前回，龟伴高斋今再来。",
            "试问剑州余父老，棠阴勿剪又栽培。"
        ],
        "notes": "",
        "id": "e68cba69fba6eefc38555aa971b82bb9"
    },
    {
        "author": "吴势卿",
        "dynasty": "宋",
        "type": "诗",
        "rhythmic": "",
        "title": "寿王通判五首  其四",
        "preface": "",
        "paragraphs": [
            "古称半刺已翺翔，□垒回旋舞袖长。",
            "頼有治齐清净法，宏开寿域海沂康。"
        ],
        "notes": "",
        "id": "f0995a511d71dab85a141bb2ae3d8627"
    },
    {
        "author": "吴势卿",
        "dynasty": "宋",
        "type": "诗",
        "rhythmic": "",
        "title": "寿王通判五首  其五",
        "preface": "",
        "paragraphs": [
            "流霞潋滟照炎天，雪藕调冰佐玳筵。",
            "屈指西风凉意近，且拚剧饮管流年。"
        ],
        "notes": "",
        "id": "3bc07bd762585a8f2bf922e98c683d10"
    },
    {
        "author": "吴势卿",
        "dynasty": "宋",
        "type": "诗",
        "rhythmic": "",
        "title": "望阙致语",
        "preface": "",
        "paragraphs": [
            "镐燕云开纪诞辰，括山人即华封人。",
            "圣明天子千秋节，帖泰时年半月春。",
            "龙左角占农事好，殿西头喜捷书频。",
            "小臣有录如金鉴，愿献吾君德日新。"
        ],
        "notes": "",
        "id": "8190d8dc42910b2baa06bdac90cb58aa"
    },
    {
        "author": "吴势卿",
        "dynasty": "宋",
        "type": "诗",
        "rhythmic": "",
        "title": "当筵致语",
        "preface": "",
        "paragraphs": [
            "此去京师一握天，太平官府似神仙。",
            "九重明圣无疆寿，千里封圻大有年。",
            "政已和平春缓缓，民无愁叹鼓渊渊。",
            "三呼三祝情何已，稽首君恩雨露边。"
        ],
        "notes": "",
        "id": "dc6077f156fd3ef11a4d4e3b9c3c4828"
    },
    {
        "author": "吴势卿",
        "dynasty": "宋",
        "type": "诗",
        "rhythmic": "",
        "title": "挽蔡久轩  其一",
        "preface": "",
        "paragraphs": [
            "道学相承祖子孙，诸儒谁得似渊源。",
            "铜川而上谁家世，程氏之门止弟昆。",
            "后世定知尊所学，当时未尽用其言。",
            "四书功用弥天地，惜不推行半鲁论。"
        ],
        "notes": "",
        "id": "828b238dd60fe135df6c93fd898a4446"
    },
    {
        "author": "吴势卿",
        "dynasty": "宋",
        "type": "诗",
        "rhythmic": "",
        "title": "挽蔡久轩  其二",
        "preface": "",
        "paragraphs": [
            "识见先几炳蔡蓍，艰难国事虑阽危。",
            "龟山如用救得半，君实未亡犹可为。",
            "人渺江涛已如此，公骑箕尾欲何之。",
            "门生老病丹心折，𥩟立空山有所思。"
        ],
        "notes": "",
        "id": "0d02f3ecc38d1f259bbf4d7b0cae82a8"
    },
    {
        "author": "吴势卿",
        "dynasty": "宋",
        "type": "诗",
        "rhythmic": "",
        "title": "挽欧阳梅坡",
        "preface": "",
        "paragraphs": [
            "穆陵老进士，归侍白云乡。",
            "前辈风流远，斯文感慨长。",
            "平生足千载，盛德在诸郎。",
            "斜日城头路，寒梅立莽苍。"
        ],
        "notes": "",
        "id": "14758e851b3b2086791bf3cb06182c54"
    },
    {
        "author": "吴势卿",
        "dynasty": "宋",
        "type": "诗",
        "rhythmic": "",
        "title": "咏后山镇水月奇观阁",
        "preface": "",
        "paragraphs": [
            "厌逐京华辇路尘，归来杰阁敞虚明。",
            "斜阳两岸暮山紫，明月一天秋水横。",
            "芳草尽头黄犊乐，芦花深处白鸥声。",
            "是中不仗诗模写，一片丹青可得成。"
        ],
        "notes": "",
        "id": "608fef67aa5f983e09087aba01a38d36"
    },
    {
        "author": "吴势卿",
        "dynasty": "宋",
        "type": "诗",
        "rhythmic": "",
        "title": "呈徐知院题意一堂",
        "preface": "",
        "paragraphs": [
            "几载辛勤有此堂，芝峰直面丽谯傍。",
            "千章山木朝烟合，百尺楼阴夜月凉。",
            "物我本于仁上一，居诸偏向静中长。",
            "衰年烛武知何用，空有忧时两鬓霜。"
        ],
        "notes": "",
        "id": "55ce1056dd79c8b10f388e7569037a60"
    },
    {
        "author": "吴势卿",
        "dynasty": "宋",
        "type": "诗",
        "rhythmic": "",
        "title": "风月之楼落成",
        "preface": "",
        "paragraphs": [
            "手揖双峰俯霁虹，近窥乔木欲相雄。",
            "一溪流水一溪月，八面疎櫺八面风。",
            "取用自然无尽藏，高寒如在太虚空。",
            "落成恰值三秋半，敢请吹开白兔宫。"
        ],
        "notes": "",
        "id": "b6af65cdbdc483d13bb822fb4f67ebfe"
    },
    {
        "author": "吴势卿",
        "dynasty": "宋",
        "type": "词",
        "rhythmic": "沁园春",
        "title": "",
        "preface": "",
        "paragraphs": [
            "碧瓦霜融，绣阁寒经，春浮寿杯。",
            "羡华年七帙，人生稀有，新阳七日，天意安排。",
            "丹凤门开，黄麾仗立，此际应须召促回。",
            "人道是，却暂时绣斧，索笑盐梅。",
            "旴江假守非才，犹记得当时传庾台。",
            "算良机再会，抠衣来久，归鞭何速，祝寿方才。",
            "应与邦人，传为佳话，只为先生诞日来。",
            "明年看，是侬方九曲，公已三台。"
        ],
        "notes": "",
        "id": "592d74344c0e439c001e0eb98d22233a"
    }
]