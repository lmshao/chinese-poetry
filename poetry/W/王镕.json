[
    {
        "author": "王镕",
        "dynasty": "唐",
        "type": "诗",
        "rhythmic": "",
        "title": "哭赵州和尚二首 一",
        "preface": "",
        "paragraphs": [
            "师离㴲水动王侯，心印光潜麈尾收。",
            "碧落雾霾松岭月，沧溟浪覆济人舟。",
            "一灯乍灭波旬喜，双眼重昏道侣愁。",
            "纵是了然云外客，每瞻缾几泪还流。"
        ],
        "notes": "",
        "id": "4f16805e02eed1ef0d3ffbb6b5d9ed01"
    },
    {
        "author": "王镕",
        "dynasty": "唐",
        "type": "诗",
        "rhythmic": "",
        "title": "哭赵州和尚二首 二",
        "preface": "",
        "paragraphs": [
            "佛日西倾祖印隳，珠沈丹沼月沈辉。",
            "影敷丈室炉烟惨，风起禅堂松韵微。",
            "只履乍来留化迹，五天何处又逢归。",
            "解空弟子绝悲喜，犹自潸然对雪帏。"
        ],
        "notes": "",
        "id": "d1f9c10b96f23d10a3d9dbafbfe3871f"
    }
]