[
    {
        "author": "王韶",
        "dynasty": "宋",
        "type": "诗",
        "rhythmic": "",
        "title": "咏裕老庵前老松",
        "preface": "",
        "paragraphs": [
            "绿皮皱剥玉嶙峋，高节分明似古人。",
            "解与乾坤生气概，几因风雨长精神。",
            "装添景物年年换，摆捭穷愁日日新。",
            "惟有碧霄云里月，共君孤影最相亲。"
        ],
        "notes": "",
        "id": "46fd02d1eadae7bd76edfa078e4b1b99"
    },
    {
        "author": "王韶",
        "dynasty": "宋",
        "type": "诗",
        "rhythmic": "",
        "title": "南城",
        "preface": "",
        "paragraphs": [
            "南城古要地，险隘接闽区。",
            "国家建昌垒，镇守东南隅。"
        ],
        "notes": "",
        "id": "76c30b52e531f9bf1b6035ba85d59c05"
    },
    {
        "author": "王韶",
        "dynasty": "宋",
        "type": "诗",
        "rhythmic": "",
        "title": "东林泉",
        "preface": "",
        "paragraphs": [
            "晋朝危乱有遗贤，陶谢宗雷总学禅。",
            "释殿夜深神运木，社堂秋后玉成莲。",
            "泉喷绣谷长时雨，云拥香炉白昼烟。"
        ],
        "notes": "",
        "id": "8b9d444b474dcce8fd85a832ad0a70f4"
    },
    {
        "author": "王韶",
        "dynasty": "宋",
        "type": "诗",
        "rhythmic": "",
        "title": "投机颂",
        "preface": "",
        "paragraphs": [
            "昼曾忘食夜忘眠，捧得骊珠欲上天。",
            "却向自身都放下，四棱塌地恰团圆。"
        ],
        "notes": "",
        "id": "96d9de27880f0ea52854c74c05e6b011"
    },
    {
        "author": "王韶",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "草堂旧集三千首，莲社遗踪七百年。"
        ],
        "notes": "",
        "id": "66e69f17e84facc58eae9a5d33097885"
    },
    {
        "author": "王韶",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "鄂陵事稀简。"
        ],
        "notes": "",
        "id": "0f71104521c7a84b43d2bf1e3821edaa"
    },
    {
        "author": "王韶",
        "dynasty": "宋",
        "type": "诗",
        "rhythmic": "",
        "title": "句  其三",
        "preface": "",
        "paragraphs": [
            "涂山广大纳万国，帝禹于此分江河。"
        ],
        "notes": "",
        "id": "9882183b3ae6d82a83c73548fd3127db"
    }
]