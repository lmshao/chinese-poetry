[
    {
        "author": "王蔺",
        "dynasty": "宋",
        "type": "诗",
        "rhythmic": "",
        "title": "和杨廷秀至后睡觉",
        "preface": "",
        "paragraphs": [
            "池塘春梦草初生，江左诗来得我惊。",
            "开秩快观醒倦眼，挑灯细读度寒更。",
            "追参李杜今无敌，挥斥侯刘独有声。",
            "一首敬酬三百首，深惭坡老和渊明。"
        ],
        "notes": "",
        "id": "acd5f38d26000bbe4326a0cc46b581a3"
    },
    {
        "author": "王蔺",
        "dynasty": "宋",
        "type": "诗",
        "rhythmic": "",
        "title": "中塔悟空禅院  其一",
        "preface": "",
        "paragraphs": [
            "重到招提恰两年，北窗风雪接衾眠。",
            "客来休说邯郸梦，世事端知不偶然。"
        ],
        "notes": "",
        "id": "f4d21ade9563059629a74fb42ea1cc54"
    },
    {
        "author": "王蔺",
        "dynasty": "宋",
        "type": "诗",
        "rhythmic": "",
        "title": "中塔悟空禅院  其二",
        "preface": "",
        "paragraphs": [
            "富贵危机岂独今，且从麋鹿逐山林。",
            "只惭莫报君恩重，敢废惓惓畎亩心。"
        ],
        "notes": "",
        "id": "c40a89a2e20bf8ee65e9a76e078507ad"
    },
    {
        "author": "王蔺",
        "dynasty": "宋",
        "type": "诗",
        "rhythmic": "",
        "title": "中塔悟空禅院  其三",
        "preface": "",
        "paragraphs": [
            "臯亭回首软红尘，晴日僧房暖似春。",
            "禅老眈眈如卧虎，相逢一笑问前因。"
        ],
        "notes": "",
        "id": "364503d3079e89c123ef5e36fd30f5b5"
    }
]