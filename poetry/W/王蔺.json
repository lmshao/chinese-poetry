[
    {
        "author": "王蔺",
        "dynasty": "宋",
        "type": "诗",
        "rhythmic": "",
        "title": "和杨廷秀至后睡觉",
        "preface": "",
        "paragraphs": [
            "池塘春梦草初生，江左诗来得我惊。",
            "开秩快观醒倦眼，挑灯细读度寒更。",
            "追参李杜今无敌，挥斥侯刘独有声。",
            "一首敬酬三百首，深惭坡老和渊明。"
        ],
        "notes": "",
        "id": "30de8c7aa69461dbd53980086a1a2574"
    },
    {
        "author": "王蔺",
        "dynasty": "宋",
        "type": "诗",
        "rhythmic": "",
        "title": "中塔悟空禅院  其一",
        "preface": "",
        "paragraphs": [
            "重到招提恰两年，北窗风雪接衾眠。",
            "客来休说邯郸梦，世事端知不偶然。"
        ],
        "notes": "",
        "id": "b9952e9d6e3fb9568680fe18d8a7f9ab"
    },
    {
        "author": "王蔺",
        "dynasty": "宋",
        "type": "诗",
        "rhythmic": "",
        "title": "中塔悟空禅院  其二",
        "preface": "",
        "paragraphs": [
            "富贵危机岂独今，且从麋鹿逐山林。",
            "只惭莫报君恩重，敢废惓惓畎亩心。"
        ],
        "notes": "",
        "id": "2841f672e766587c3f273026fb3a9da5"
    },
    {
        "author": "王蔺",
        "dynasty": "宋",
        "type": "诗",
        "rhythmic": "",
        "title": "中塔悟空禅院  其三",
        "preface": "",
        "paragraphs": [
            "臯亭回首软红尘，晴日僧房暖似春。",
            "禅老眈眈如卧虎，相逢一笑问前因。"
        ],
        "notes": "",
        "id": "88001dc078c0a085026bcf206b29eaed"
    }
]