[
    {
        "author": "吴会",
        "dynasty": "宋",
        "type": "诗",
        "rhythmic": "",
        "title": "题钱塘",
        "preface": "",
        "paragraphs": [
            "荆江南下越，渺渺几长亭。",
            "一水三千里，孤帆十二程。",
            "潮来江渚白，山在海门青。",
            "昔日钱吴地，如今作帝京。"
        ],
        "notes": "",
        "id": "3ca189900797edc54f6741cb2e723ee8"
    },
    {
        "author": "吴会",
        "dynasty": "宋",
        "type": "诗",
        "rhythmic": "",
        "title": "访别严仪卿寄郭招甫",
        "preface": "",
        "paragraphs": [
            "言将远行迈，来宿故人家。",
            "爱尔时相顾，回舟日欲斜。",
            "论心付杯酒，别路正梅花。",
            "不待江湖去，今朝鬓已华。"
        ],
        "notes": "",
        "id": "b6617fc3348539f7d73c52f5655d61cd"
    }
]