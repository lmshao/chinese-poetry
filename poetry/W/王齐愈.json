[
    {
        "author": "王齐愈",
        "dynasty": "宋",
        "type": "诗",
        "rhythmic": "",
        "title": "车武子宅",
        "preface": "",
        "paragraphs": [
            "儒生骨朽名犹在，高冢相望已乱真。",
            "只认夜深萤聚处，便应泉下读书人。"
        ],
        "notes": "",
        "id": "8908320635ba7d4efffd2df136a1b1fa"
    },
    {
        "author": "王齐愈",
        "dynasty": "宋",
        "type": "词",
        "rhythmic": "菩萨蛮",
        "title": "",
        "preface": "",
        "paragraphs": [
            "暑烦人困初时午。",
            "午时初困人烦暑。",
            "新诗得酒因。",
            "因酒得诗新。",
            "缕金歌眉举。",
            "举眉歌金缕。",
            "人妒月圆频。",
            "频圆月妒人。"
        ],
        "notes": "",
        "id": "9a8fffffff9d855e1bfe792925634ac6"
    },
    {
        "author": "王齐愈",
        "dynasty": "宋",
        "type": "词",
        "rhythmic": "菩萨蛮",
        "title": "",
        "preface": "",
        "paragraphs": [
            "老人愁叹惊年早。",
            "早年惊叹愁人老。",
            "霜点鬓苍苍。",
            "苍苍鬓点霜。",
            "酒杯停欲久。",
            "久欲停杯酒。",
            "杯酒唤眉开。",
            "开眉唤酒杯。"
        ],
        "notes": "",
        "id": "b1ca0036d7b87a21a34326d20e523749"
    },
    {
        "author": "王齐愈",
        "dynasty": "宋",
        "type": "词",
        "rhythmic": "菩萨蛮",
        "title": "",
        "preface": "",
        "paragraphs": [
            "酒中愁说人留久。",
            "久留人说愁中酒。",
            "归梦要迟迟。",
            "迟迟要梦归。",
            "旧衣香染袖。",
            "袖染香衣旧。",
            "封短托飞鸿。",
            "鸿飞托短封。"
        ],
        "notes": "",
        "id": "685c88899d73708b71aed81b1eec3201"
    },
    {
        "author": "王齐愈",
        "dynasty": "宋",
        "type": "词",
        "rhythmic": "菩萨蛮",
        "title": "",
        "preface": "",
        "paragraphs": [
            "远香风递莲湖满。",
            "满湖莲递风香远。",
            "光鉴试新妆。",
            "妆新试鉴光。",
            "棹穿花处好。",
            "好处花穿棹。",
            "明月咏歌清。",
            "清歌咏月明。"
        ],
        "notes": "",
        "id": "6d2d64c3ef3f4c43ce9a76e9d5dcc204"
    },
    {
        "author": "王齐愈",
        "dynasty": "宋",
        "type": "词",
        "rhythmic": "菩萨蛮",
        "title": "",
        "preface": "",
        "paragraphs": [
            "兽喷香缕飞长昼。",
            "昼长飞缕香喷兽。",
            "迎日喜葵倾。",
            "倾葵喜日迎。",
            "卷帘双舞燕。",
            "燕舞双帘卷。",
            "清簟枕钗横。",
            "横钗枕簟清。"
        ],
        "notes": "",
        "id": "9a3f2cbd1feb63993fb59de6728e1c37"
    },
    {
        "author": "王齐愈",
        "dynasty": "宋",
        "type": "词",
        "rhythmic": "菩萨蛮",
        "title": "",
        "preface": "",
        "paragraphs": [
            "吼雷催雨飞沙走。",
            "走沙飞雨催雷吼。",
            "波涨泻倾河。",
            "河倾泻涨波。",
            "幌纱凉气爽。",
            "爽气凉纱幌。",
            "幽梦觉仙游。",
            "游仙觉梦幽。"
        ],
        "notes": "",
        "id": "83ecaff9103fa413b2406b51ce874973"
    },
    {
        "author": "王齐愈",
        "dynasty": "宋",
        "type": "词",
        "rhythmic": "菩萨蛮",
        "title": "",
        "preface": "",
        "paragraphs": [
            "玉肌香衬冰丝縠。",
            "縠丝冰衬香肌玉。",
            "纤指拂眉尖。",
            "尖眉拂指纤。",
            "巧裁罗袜小。",
            "小袜罗裁巧。",
            "移步看尘飞。",
            "飞尘看步移。"
        ],
        "notes": "",
        "id": "4a5c9f7cd25e3ceacd4450c9667aba8a"
    },
    {
        "author": "王齐愈",
        "dynasty": "宋",
        "type": "词",
        "rhythmic": "虞美人",
        "title": "",
        "preface": "",
        "paragraphs": [
            "黄金柳嫩摇丝软。",
            "永日堂堂掩。",
            "卷帘飞燕未归来。",
            "客去醉眠敧枕、殢残杯。",
            "眉山浅拂青螺黛。",
            "整整垂双带。",
            "水沈香熨窄衫轻。",
            "莹玉碧溪春溜、眼波横。"
        ],
        "notes": "",
        "id": "6b61c9a0d6e0976f45534e7014e51dba"
    }
]