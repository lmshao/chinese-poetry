[
    {
        "author": "王涯",
        "dynasty": "唐",
        "type": "诗",
        "rhythmic": "",
        "title": "相和歌辞 从军行三首 一",
        "preface": "",
        "paragraphs": [
            "旌甲从军久，风云识阵难。",
            "今朝韩信计，日下斩成安。"
        ],
        "notes": "",
        "id": "eecc4618da532959c65198ef5253c4d2"
    },
    {
        "author": "王涯",
        "dynasty": "唐",
        "type": "诗",
        "rhythmic": "",
        "title": "相和歌辞 从军行三首 二",
        "preface": "",
        "paragraphs": [
            "燕颔多奇相，狼头敢犯边。",
            "寄言班定远，正是立功年。"
        ],
        "notes": "",
        "id": "7bb591f18ec17a4b4a5c42ecde20391f"
    },
    {
        "author": "王涯",
        "dynasty": "唐",
        "type": "诗",
        "rhythmic": "",
        "title": "相和歌辞 从军行三首 三",
        "preface": "",
        "paragraphs": [
            "旄头夜落捷书飞，来奏金门著赐衣。",
            "白马将军频破敌，黄龙戍卒几时归。"
        ],
        "notes": "",
        "id": "63a4de28677c77e06900cb3986497269"
    },
    {
        "author": "王涯",
        "dynasty": "唐",
        "type": "诗",
        "rhythmic": "",
        "title": "琴曲歌辞 蔡氏五弄 游春曲二首 一",
        "preface": "",
        "paragraphs": [
            "万树江边杏，新开一夜风。",
            "满园深浅色，照在绿波中。"
        ],
        "notes": "",
        "id": "c3d1801878d6fba52cf88e6499077a2e"
    },
    {
        "author": "王涯",
        "dynasty": "唐",
        "type": "诗",
        "rhythmic": "",
        "title": "琴曲歌辞 蔡氏五弄 游春曲二首 二",
        "preface": "",
        "paragraphs": [
            "上苑何穷树，花开次第新。",
            "香车与丝骑，风静亦生尘。"
        ],
        "notes": "",
        "id": "b4850ecd7b296afb868d99fec22e0aef"
    },
    {
        "author": "王涯",
        "dynasty": "唐",
        "type": "诗",
        "rhythmic": "",
        "title": "琴曲歌辞  游春辞二首 一",
        "preface": "",
        "paragraphs": [
            "曲江丝柳变烟条，寒骨冰随暖气销。",
            "才见春光生绮陌，已闻清乐动云韶。"
        ],
        "notes": "",
        "id": "b395446c7ad348d9690d595d2084cd43"
    },
    {
        "author": "王涯",
        "dynasty": "唐",
        "type": "诗",
        "rhythmic": "",
        "title": "琴曲歌辞  游春辞二首 二",
        "preface": "",
        "paragraphs": [
            "经过柳陌与桃蹊，寻逐风光著处迷。",
            "鸟度时时冲絮起，花繁衮衮压枝低。"
        ],
        "notes": "",
        "id": "63977ef276a68191ce5faa6532a045f0"
    },
    {
        "author": "王涯",
        "dynasty": "唐",
        "type": "诗",
        "rhythmic": "",
        "title": "琴曲歌辞  秋思二首 一",
        "preface": "",
        "paragraphs": [
            "网轩凉吹动轻衣，夜听更长玉漏稀。",
            "月渡天河光转湿，鹊惊秋树叶频飞。"
        ],
        "notes": "",
        "id": "992a2bc8d0a24987df6779fdbdc3720a"
    },
    {
        "author": "王涯",
        "dynasty": "唐",
        "type": "诗",
        "rhythmic": "",
        "title": "琴曲歌辞  秋思二首 二",
        "preface": "",
        "paragraphs": [
            "宫连太液见苍波，暑气微清秋意多。",
            "一夜轻风苹末起，露珠翻尽满池荷。"
        ],
        "notes": "",
        "id": "d438915c79c84e65562cce2d2dba7a88"
    },
    {
        "author": "王涯",
        "dynasty": "唐",
        "type": "诗",
        "rhythmic": "",
        "title": "杂曲歌辞 秋夜曲",
        "preface": "",
        "paragraphs": [
            "桂魄初生秋露微，轻罗已薄未更衣。",
            "银筝夜久殷勤弄，心怯空房不忍归。"
        ],
        "notes": "",
        "id": "8d8bb0eef01a062a3eac1d83480bb6cf"
    },
    {
        "author": "王涯",
        "dynasty": "唐",
        "type": "诗",
        "rhythmic": "",
        "title": "杂曲歌辞 春江曲",
        "preface": "",
        "paragraphs": [
            "摇漾越江春，相将看白苹。",
            "归时不觉夜，出浦月随人。"
        ],
        "notes": "",
        "id": "965f32efae82b66057e6b2d9e45daa75"
    },
    {
        "author": "王涯",
        "dynasty": "唐",
        "type": "诗",
        "rhythmic": "",
        "title": "杂曲歌辞 太平乐",
        "preface": "",
        "paragraphs": [
            "风俗今和厚，君王在穆清。",
            "行看采花曲，尽是太阶平。"
        ],
        "notes": "",
        "id": "f55d8ca0e152020e8b2cf43b1cfb0559"
    },
    {
        "author": "王涯",
        "dynasty": "唐",
        "type": "诗",
        "rhythmic": "",
        "title": "享惠昭太子庙乐章",
        "preface": "",
        "paragraphs": [
            "威仪毕陈，备乐将阕。",
            "苞茅酒缩，膋萧香彻。",
            "宫臣展事，肃雍在列。",
            "迎精送往，厥鉴昭晰。"
        ],
        "notes": "",
        "id": "f11b8574d03d3bdf74eb787b23b03bc9"
    },
    {
        "author": "王涯",
        "dynasty": "唐",
        "type": "诗",
        "rhythmic": "",
        "title": "望禁门松雪",
        "preface": "",
        "paragraphs": [
            "宿云开霁景，佳气此时浓。",
            "瑞雪凝清禁，祥烟幂小松。",
            "依稀鸳瓦出，隐映凤楼重。",
            "金阙晴光照，琼枝瑞色封。",
            "叶铺全类玉，柯偃乍疑龙。",
            "讵比寒山上，风霜老昔容。"
        ],
        "notes": "",
        "id": "bb48a34be9d876180b26f01749e021b3"
    },
    {
        "author": "王涯",
        "dynasty": "唐",
        "type": "诗",
        "rhythmic": "",
        "title": "广宣上人以诗贺放榜和谢",
        "preface": "",
        "paragraphs": [
            "延英面奉入春闱，亦选功夫亦选奇。",
            "在冶只求金不耗，用心空学秤无私。",
            "龙门变化人皆望，莺谷飞鸣自有时。",
            "独喜至公谁是证，弥天上人与新诗。"
        ],
        "notes": "",
        "id": "39f255c5610cff7fc974f9032a62ed72"
    },
    {
        "author": "王涯",
        "dynasty": "唐",
        "type": "诗",
        "rhythmic": "",
        "title": "九月九日勤政楼下观百僚献寿",
        "preface": "",
        "paragraphs": [
            "御气黄花节，临轩紫陌头。",
            "早阳生彩仗，霁色入仙楼。",
            "献寿皆鹓鹭，瞻天尽冕旒。",
            "菊樽过九日，凤历肇千秋。",
            "乐奏薰风起，杯酣瑞影收。",
            "年年歌舞度，此地庆皇休。"
        ],
        "notes": "",
        "id": "6639e9c5c20b3c8e96155f8d2597b37c"
    },
    {
        "author": "王涯",
        "dynasty": "唐",
        "type": "诗",
        "rhythmic": "",
        "title": "春游曲二首 一",
        "preface": "",
        "paragraphs": [
            "万树江边杏，新开一夜风。",
            "满园深浅色，照在绿波中。"
        ],
        "notes": "",
        "id": "c3d1801878d6fba52cf88e6499077a2e"
    },
    {
        "author": "王涯",
        "dynasty": "唐",
        "type": "诗",
        "rhythmic": "",
        "title": "春游曲二首 二",
        "preface": "",
        "paragraphs": [
            "上苑何穷树，花间次第新。",
            "香车与丝骑，风静亦生尘。"
        ],
        "notes": "",
        "id": "a1103faf789f860c128dc08e8925d83b"
    },
    {
        "author": "王涯",
        "dynasty": "唐",
        "type": "诗",
        "rhythmic": "",
        "title": "太平词",
        "preface": "",
        "paragraphs": [
            "风俗今和厚，君王在穆清。",
            "行看采华曲，尽是泰阶平。"
        ],
        "notes": "",
        "id": "f55d8ca0e152020e8b2cf43b1cfb0559"
    },
    {
        "author": "王涯",
        "dynasty": "唐",
        "type": "诗",
        "rhythmic": "",
        "title": "送春词",
        "preface": "",
        "paragraphs": [
            "日日人空老，年年春更归。",
            "相欢在尊酒，不用惜花飞。"
        ],
        "notes": "",
        "id": "29db0920508bc0e0b61b6c738b4a606a"
    },
    {
        "author": "王涯",
        "dynasty": "唐",
        "type": "诗",
        "rhythmic": "",
        "title": "塞上曲二首 一",
        "preface": "",
        "paragraphs": [
            "天骄远塞行，出鞘宝刀鸣。",
            "定是酬恩日，今朝觉命轻。"
        ],
        "notes": "",
        "id": "ebf27d1e29cdaad66ba4851a319dd2d8"
    },
    {
        "author": "王涯",
        "dynasty": "唐",
        "type": "诗",
        "rhythmic": "",
        "title": "塞上曲二首 二",
        "preface": "",
        "paragraphs": [
            "塞虏常为敌，边风已报秋。",
            "平生多志气，箭底觅封侯。"
        ],
        "notes": "",
        "id": "37d1233fb68ddfd98e7982913ba0c4b4"
    },
    {
        "author": "王涯",
        "dynasty": "唐",
        "type": "诗",
        "rhythmic": "",
        "title": "陇上行",
        "preface": "",
        "paragraphs": [
            "负羽到边州，鸣笳度陇头。",
            "云黄知塞近，草白见边秋。"
        ],
        "notes": "",
        "id": "71e22e3310dc0fc9f74a8e2c2ade38c0"
    },
    {
        "author": "王涯",
        "dynasty": "唐",
        "type": "诗",
        "rhythmic": "",
        "title": "思君恩",
        "preface": "",
        "paragraphs": [
            "鸡鸣天汉晓，莺语禁林春。",
            "谁入巫山梦，唯应洛水神。"
        ],
        "notes": "",
        "id": "05a2e64d970b7d81e1bb2105c1c69f59"
    },
    {
        "author": "王涯",
        "dynasty": "唐",
        "type": "诗",
        "rhythmic": "",
        "title": "春闺思",
        "preface": "",
        "paragraphs": [
            "雪尽萱抽叶，风轻水变苔。",
            "玉关音信断，又见发庭梅。"
        ],
        "notes": "",
        "id": "fd717c9118140b2a1817126889ef0001"
    },
    {
        "author": "王涯",
        "dynasty": "唐",
        "type": "诗",
        "rhythmic": "",
        "title": "春江曲",
        "preface": "",
        "paragraphs": [
            "摇漾越江春，相将采白苹。",
            "归时不觉夜，出浦月随人。"
        ],
        "notes": "",
        "id": "c86705a63a85ae23611c5c7c16b38cdf"
    },
    {
        "author": "王涯",
        "dynasty": "唐",
        "type": "诗",
        "rhythmic": "",
        "title": "闺人赠远五首 一",
        "preface": "",
        "paragraphs": [
            "花明绮陌春，柳拂御沟新。",
            "为报辽阳客，流芳不待人。"
        ],
        "notes": "",
        "id": "b3ddfe0f2250d186cdb704d70ebe3c62"
    },
    {
        "author": "王涯",
        "dynasty": "唐",
        "type": "诗",
        "rhythmic": "",
        "title": "闺人赠远五首 二",
        "preface": "",
        "paragraphs": [
            "远戍功名薄，幽闺年貌伤。",
            "妆成对春树，不语泪千行。"
        ],
        "notes": "",
        "id": "8bef7ce855d495e0caa6f0e418e09b9d"
    },
    {
        "author": "王涯",
        "dynasty": "唐",
        "type": "诗",
        "rhythmic": "",
        "title": "闺人赠远五首 三",
        "preface": "",
        "paragraphs": [
            "形影一朝别，烟波千里分。",
            "君看望君处，祗是起行云。"
        ],
        "notes": "",
        "id": "478990efb2e4bf81bba6d32d1a1cb796"
    },
    {
        "author": "王涯",
        "dynasty": "唐",
        "type": "诗",
        "rhythmic": "",
        "title": "闺人赠远五首 四",
        "preface": "",
        "paragraphs": [
            "啼莺绿树深，语燕雕梁晚。",
            "不省出门行，沙场知近远。"
        ],
        "notes": "",
        "id": "1c0eb648e21ed354cca075ba4e7e641f"
    },
    {
        "author": "王涯",
        "dynasty": "唐",
        "type": "诗",
        "rhythmic": "",
        "title": "闺人赠远五首 五",
        "preface": "",
        "paragraphs": [
            "洞房今夜月，如练复如霜。",
            "为照离人恨，亭亭到晓光。"
        ],
        "notes": "",
        "id": "6a82fff3f404cc229e8138e8f3dfeb3a"
    },
    {
        "author": "王涯",
        "dynasty": "唐",
        "type": "诗",
        "rhythmic": "",
        "title": "从军词三首 一",
        "preface": "",
        "paragraphs": [
            "戈甲从军久，风云识阵难。",
            "今朝拜韩信，计日斩成安。"
        ],
        "notes": "",
        "id": "503d224b1acb2fc84c719092fea0ac9f"
    },
    {
        "author": "王涯",
        "dynasty": "唐",
        "type": "诗",
        "rhythmic": "",
        "title": "从军词三首 二",
        "preface": "",
        "paragraphs": [
            "燕颔多奇相，狼头敢犯边。",
            "寄言班定远，正是立功年。"
        ],
        "notes": "",
        "id": "7bb591f18ec17a4b4a5c42ecde20391f"
    },
    {
        "author": "王涯",
        "dynasty": "唐",
        "type": "诗",
        "rhythmic": "",
        "title": "从军词三首 三",
        "preface": "",
        "paragraphs": [
            "旄头夜落捷书飞，来奏金门著赐衣。",
            "白马将军频破敌，黄龙戍卒几时归。"
        ],
        "notes": "",
        "id": "63a4de28677c77e06900cb3986497269"
    },
    {
        "author": "王涯",
        "dynasty": "唐",
        "type": "诗",
        "rhythmic": "",
        "title": "塞下曲二首 一",
        "preface": "",
        "paragraphs": [
            "辛勤几出黄花戍，迢遰初随细柳营。",
            "塞晚每愁残月苦，边愁更逐断篷惊。"
        ],
        "notes": "",
        "id": "1a05afb30311efdafaeea252c42f2106"
    },
    {
        "author": "王涯",
        "dynasty": "唐",
        "type": "诗",
        "rhythmic": "",
        "title": "塞下曲二首 二",
        "preface": "",
        "paragraphs": [
            "年少辞家从冠军，金妆宝劒去邀勋。",
            "不知马骨伤寒水，唯见龙城起暮云。"
        ],
        "notes": "",
        "id": "b578ae439abfe89479a6233c8f4737ec"
    },
    {
        "author": "王涯",
        "dynasty": "唐",
        "type": "诗",
        "rhythmic": "",
        "title": "平戎辞",
        "preface": "",
        "paragraphs": [
            "太白秋高助发兵，长风夜卷虏尘清。",
            "男儿解却腰间劒，喜见从王道化平。"
        ],
        "notes": "",
        "id": "64e83933b100788812f945e87b7919c9"
    },
    {
        "author": "王涯",
        "dynasty": "唐",
        "type": "诗",
        "rhythmic": "",
        "title": "游春词二首 一",
        "preface": "",
        "paragraphs": [
            "曲江绿柳变烟条，寒谷冰随暖气销。",
            "才见春光生绮陌，已闻清乐动云韶。"
        ],
        "notes": "",
        "id": "f4f87ef87dd281b47e5dd1e84c270c53"
    },
    {
        "author": "王涯",
        "dynasty": "唐",
        "type": "诗",
        "rhythmic": "",
        "title": "游春词二首 二",
        "preface": "",
        "paragraphs": [
            "经过柳陌与桃蹊，寻逐春光著处迷。",
            "鸟度时时冲絮起，花繁衮衮压枝低。"
        ],
        "notes": "",
        "id": "fb374c98d950f95adc3e6d1ebcdec009"
    },
    {
        "author": "王涯",
        "dynasty": "唐",
        "type": "诗",
        "rhythmic": "",
        "title": "秋思二首 一",
        "preface": "",
        "paragraphs": [
            "网轩凉吹动轻衣，夜听更长玉漏稀。",
            "月度天河光转湿，鹊惊秋树叶频飞。"
        ],
        "notes": "",
        "id": "992a2bc8d0a24987df6779fdbdc3720a"
    },
    {
        "author": "王涯",
        "dynasty": "唐",
        "type": "诗",
        "rhythmic": "",
        "title": "秋思二首 二",
        "preface": "",
        "paragraphs": [
            "宫连太液见沧波，暑气微消秋意多。",
            "一夜清风苹末起，露珠翻尽满池荷。"
        ],
        "notes": "",
        "id": "ad4ec76fc0a3c4e5209bdbe66fa71a19"
    },
    {
        "author": "王涯",
        "dynasty": "唐",
        "type": "诗",
        "rhythmic": "",
        "title": "汉苑行",
        "preface": "",
        "paragraphs": [
            "二月春风遍柳条，九天仙乐奏云韶。",
            "蓬莱殿后花如锦，紫阁阶前雪未销。"
        ],
        "notes": "",
        "id": "de3577318848820348a7d539fdcaf728"
    },
    {
        "author": "王涯",
        "dynasty": "唐",
        "type": "诗",
        "rhythmic": "",
        "title": "秋夜曲",
        "preface": "",
        "paragraphs": [
            "桂魄初生秋露微，轻罗已薄未更衣。",
            "银筝夜久殷勤弄，心怯空房不忍归。"
        ],
        "notes": "",
        "id": "8d8bb0eef01a062a3eac1d83480bb6cf"
    },
    {
        "author": "王涯",
        "dynasty": "唐",
        "type": "诗",
        "rhythmic": "",
        "title": "献寿辞",
        "preface": "",
        "paragraphs": [
            "宫殿参差列九重，祥云瑞气捧堦浓。",
            "微臣欲献唐尧寿，遥指南山对衮龙。"
        ],
        "notes": "",
        "id": "f24ca6be26325b2903b52b55add53a19"
    },
    {
        "author": "王涯",
        "dynasty": "唐",
        "type": "诗",
        "rhythmic": "",
        "title": "秋思赠远二首 一",
        "preface": "",
        "paragraphs": [
            "当年只自守空帷，梦里关山觉别离。",
            "不见乡书传鴈足，唯看新月吐蛾眉。"
        ],
        "notes": "",
        "id": "af9ce62e98a2933b8f8c259d24f4f75f"
    },
    {
        "author": "王涯",
        "dynasty": "唐",
        "type": "诗",
        "rhythmic": "",
        "title": "秋思赠远二首 二",
        "preface": "",
        "paragraphs": [
            "厌攀杨柳临清阁，闲采芙蕖傍碧潭。",
            "走马台边人不见，拂云堆畔战初酣。"
        ],
        "notes": "",
        "id": "e65b10bd4ae2d038a1f7730a9a353166"
    },
    {
        "author": "王涯",
        "dynasty": "唐",
        "type": "诗",
        "rhythmic": "",
        "title": "春闺思",
        "preface": "",
        "paragraphs": [
            "愁见游空百尺丝，春风挽断更伤离。",
            "闲花落尽青苔地，尽日无人谁得知。"
        ],
        "notes": "",
        "id": "00d41320b868c46a317af63b6e52c80e"
    },
    {
        "author": "王涯",
        "dynasty": "唐",
        "type": "诗",
        "rhythmic": "",
        "title": "宫词三十首 一",
        "preface": "",
        "paragraphs": [
            "白人宜著紫衣裳，冠子梳头双眼长。",
            "新睡起来思旧梦，见人忘却道胜常。"
        ],
        "notes": "",
        "id": "cd47b01fb75b58c235b5d0d1ad314ec9"
    },
    {
        "author": "王涯",
        "dynasty": "唐",
        "type": "诗",
        "rhythmic": "",
        "title": "宫词三十首 二",
        "preface": "",
        "paragraphs": [
            "春来新插翠云钗，尚著云头踏殿鞋。",
            "欲得君王回一顾，争扶玉辇下金阶。"
        ],
        "notes": "",
        "id": "c66b5f3f89bcce2207b43056a30fa602"
    },
    {
        "author": "王涯",
        "dynasty": "唐",
        "type": "诗",
        "rhythmic": "",
        "title": "宫词三十首 三",
        "preface": "",
        "paragraphs": [
            "五更初起觉风寒，香炷烧来夜已残。",
            "欲卷珠帘惊雪满，自将红烛上楼看。"
        ],
        "notes": "",
        "id": "4ef17fba17f50636ba6164153fde4aef"
    },
    {
        "author": "王涯",
        "dynasty": "唐",
        "type": "诗",
        "rhythmic": "",
        "title": "宫词三十首 四",
        "preface": "",
        "paragraphs": [
            "各将金锁锁宫门，院院青娥侍至尊。",
            "头白监门掌来去，问频多是最承恩。"
        ],
        "notes": "",
        "id": "650172a772162d843b0ec95b8c06e5e5"
    },
    {
        "author": "王涯",
        "dynasty": "唐",
        "type": "诗",
        "rhythmic": "",
        "title": "宫词三十首 五",
        "preface": "",
        "paragraphs": [
            "夜久盘中蜡滴稀，金刀剪起尽霏霏。",
            "传声总是君王唤，红烛台前著舞衣。"
        ],
        "notes": "",
        "id": "c7ca94c237ce43320a091f42c62e88e4"
    },
    {
        "author": "王涯",
        "dynasty": "唐",
        "type": "诗",
        "rhythmic": "",
        "title": "宫词三十首 六",
        "preface": "",
        "paragraphs": [
            "筝翻禁曲觉声难，玉柱皆非旧处安。",
            "记得君王曾道好，长因下辇得先弹。"
        ],
        "notes": "",
        "id": "3ef42e79f34b2681aaa373189c6fef73"
    },
    {
        "author": "王涯",
        "dynasty": "唐",
        "type": "诗",
        "rhythmic": "",
        "title": "宫词三十首 七",
        "preface": "",
        "paragraphs": [
            "一丛高鬓绿云光，官样轻轻淡淡黄。",
            "为看九天公主贵，外边争学内家装。"
        ],
        "notes": "",
        "id": "f187996fd9365f7e3257e221886b0aac"
    },
    {
        "author": "王涯",
        "dynasty": "唐",
        "type": "诗",
        "rhythmic": "",
        "title": "宫词三十首 八",
        "preface": "",
        "paragraphs": [
            "宜春院里驻仙舆，夜宴笙歌总不如。",
            "传索金笺提宠号，镫前御笔与亲书。"
        ],
        "notes": "",
        "id": "b90e2f8aec9485b04dd1c8c783ba4c16"
    },
    {
        "author": "王涯",
        "dynasty": "唐",
        "type": "诗",
        "rhythmic": "",
        "title": "宫词三十首 九",
        "preface": "",
        "paragraphs": [
            "永巷重门渐半开，宫官著锁隔门回。",
            "谁知曾笑他人处，今日将身自入来。"
        ],
        "notes": "",
        "id": "05d6d00c9713b87ee578afc87655cd6d"
    },
    {
        "author": "王涯",
        "dynasty": "唐",
        "type": "诗",
        "rhythmic": "",
        "title": "宫词三十首 十",
        "preface": "",
        "paragraphs": [
            "春风帘里旧青娥，无奈新人夺宠何。",
            "寒食禁花开满树，玉堂终日闭时多。"
        ],
        "notes": "",
        "id": "511dd8cb9ad47f3cc02ded0924f09446"
    },
    {
        "author": "王涯",
        "dynasty": "唐",
        "type": "诗",
        "rhythmic": "",
        "title": "宫词三十首 十一",
        "preface": "",
        "paragraphs": [
            "碧绣簷前柳散垂，守门宫女欲攀时。",
            "曾经玉辇从容处，不敢临风折一枝。"
        ],
        "notes": "",
        "id": "8035ea7fac81e63e38294dece7ba5d91"
    },
    {
        "author": "王涯",
        "dynasty": "唐",
        "type": "诗",
        "rhythmic": "",
        "title": "宫词三十首 十二",
        "preface": "",
        "paragraphs": [
            "鸦飞深在禁城墙，多绕重楼复殿傍。",
            "时向春簷瓦沟上，散开朝翅占朝光。"
        ],
        "notes": "",
        "id": "be9306471e99819b1a3dd1539b285038"
    },
    {
        "author": "王涯",
        "dynasty": "唐",
        "type": "诗",
        "rhythmic": "",
        "title": "宫词三十首 十三",
        "preface": "",
        "paragraphs": [
            "白雪猧儿拂地行，惯眠红毯不曾惊。",
            "深宫更有何人到，只晓金阶吠晚萤。"
        ],
        "notes": "",
        "id": "9201327d386403d0d2d69daa6110bda9"
    },
    {
        "author": "王涯",
        "dynasty": "唐",
        "type": "诗",
        "rhythmic": "",
        "title": "宫词三十首 十四",
        "preface": "",
        "paragraphs": [
            "百尺仙梯倚阁边，内人争下掷金钱。",
            "风来竞看铜乌转，遥指朱干在半天。"
        ],
        "notes": "",
        "id": "fd1d630d07c2c058ae820ef45a0aa945"
    },
    {
        "author": "王涯",
        "dynasty": "唐",
        "type": "诗",
        "rhythmic": "",
        "title": "宫词三十首 十五",
        "preface": "",
        "paragraphs": [
            "春风摆荡禁花枝，寒食秋千满地时。",
            "又落深宫石渠里，尽随流水入龙池。"
        ],
        "notes": "",
        "id": "dfada22e403baaa2f0f26ec1e466d2ab"
    },
    {
        "author": "王涯",
        "dynasty": "唐",
        "type": "诗",
        "rhythmic": "",
        "title": "宫词三十首 十六",
        "preface": "",
        "paragraphs": [
            "墙墙不断接宫城，金榜皆书殿院名。",
            "万转千回相隔处，各调弦管对闻声。"
        ],
        "notes": "",
        "id": "534c3cfaf1375bfa5357d5edc9527e55"
    },
    {
        "author": "王涯",
        "dynasty": "唐",
        "type": "诗",
        "rhythmic": "",
        "title": "宫词三十首 十七",
        "preface": "",
        "paragraphs": [
            "霏霏春雨九重天，渐暖龙池御柳烟。",
            "玉辇游时应不避，千廊万屋自相连。"
        ],
        "notes": "",
        "id": "36a08410d6cb011bbae4bb822fd62a8d"
    },
    {
        "author": "王涯",
        "dynasty": "唐",
        "type": "诗",
        "rhythmic": "",
        "title": "宫词三十首 十八",
        "preface": "",
        "paragraphs": [
            "禁门烟起紫沉沉，楼阁当中复道深。",
            "长入暮天凝不散，掖庭宫里动秋砧。"
        ],
        "notes": "",
        "id": "3fe0447da5febb58f0c07694d83e1fe2"
    },
    {
        "author": "王涯",
        "dynasty": "唐",
        "type": "诗",
        "rhythmic": "",
        "title": "宫词三十首 十九",
        "preface": "",
        "paragraphs": [
            "炎炎夏日满天时，桐叶交加覆玉墀。",
            "向晚移镫上银簟，丛丛绿鬓坐弹棋。"
        ],
        "notes": "",
        "id": "94a85231365d4a593b3fcf6e59a5a550"
    },
    {
        "author": "王涯",
        "dynasty": "唐",
        "type": "诗",
        "rhythmic": "",
        "title": "宫词三十首 二十",
        "preface": "",
        "paragraphs": [
            "瞳瞳日出大明宫，天乐遥闻在碧空。",
            "禁树无风正和暖，玉楼金殿晓光中。"
        ],
        "notes": "",
        "id": "1b8d08cf58ad042cc0bdabd1e9e0314d"
    },
    {
        "author": "王涯",
        "dynasty": "唐",
        "type": "诗",
        "rhythmic": "",
        "title": "宫词三十首 二十一",
        "preface": "",
        "paragraphs": [
            "迥出芙蓉阁上头，九天悬处正当秋。",
            "年年七夕晴光里，宫女穿针尽上楼。"
        ],
        "notes": "",
        "id": "8192d3e715449fb3a828c4711027e087"
    },
    {
        "author": "王涯",
        "dynasty": "唐",
        "type": "诗",
        "rhythmic": "",
        "title": "宫词三十首 二十二",
        "preface": "",
        "paragraphs": [
            "教来鹦鹉语初成，久闭金笼惯认名。",
            "总向春园看花去，独于深院笑人声。"
        ],
        "notes": "",
        "id": "2b57513eacec469682035e9d68fca921"
    },
    {
        "author": "王涯",
        "dynasty": "唐",
        "type": "诗",
        "rhythmic": "",
        "title": "宫词三十首 二十三",
        "preface": "",
        "paragraphs": [
            "银瓶泻水欲朝妆，烛焰红高粉壁光。",
            "共怪满衣珠翠冷，黄花瓦上有新霜。"
        ],
        "notes": "",
        "id": "39f2e03571a2258584ff72fe79bebf86"
    },
    {
        "author": "王涯",
        "dynasty": "唐",
        "type": "诗",
        "rhythmic": "",
        "title": "宫词三十首 二十四",
        "preface": "",
        "paragraphs": [
            "迎风殿里罢云和，起听新蝉布浅莎。",
            "为爱九天和露滴，万年枝上最声多。"
        ],
        "notes": "",
        "id": "65e04e52dbdf83169404f7bf6257412d"
    },
    {
        "author": "王涯",
        "dynasty": "唐",
        "type": "诗",
        "rhythmic": "",
        "title": "宫词三十首 二十五",
        "preface": "",
        "paragraphs": [
            "御果收时属内官，傍簷低压玉阑干。",
            "明朝摘向金华殿，尽日枝边次第看。"
        ],
        "notes": "",
        "id": "2022846d2319f3da803b1fc8ea73ddf3"
    },
    {
        "author": "王涯",
        "dynasty": "唐",
        "type": "诗",
        "rhythmic": "",
        "title": "宫词三十首 二十六",
        "preface": "",
        "paragraphs": [
            "内里松香满殿闻，四行阶下暖氤氲。",
            "春深欲取黄金粉，绕树宫娥著绛裙。"
        ],
        "notes": "",
        "id": "f19ebcaec01a5fede384f7af3496b66b"
    },
    {
        "author": "王涯",
        "dynasty": "唐",
        "type": "诗",
        "rhythmic": "",
        "title": "宫词三十首 二十七",
        "preface": "",
        "paragraphs": [
            "禁树传声在九霄，内中残火独遥遥。",
            "千官待取门犹闭，未到宫前下马桥。"
        ],
        "notes": "",
        "id": "4df38715a73b0fe303308471f1d41bd9"
    },
    {
        "author": "王涯",
        "dynasty": "唐",
        "type": "诗",
        "rhythmic": "",
        "title": "宫词",
        "preface": "",
        "paragraphs": [
            "帘外微明烛下粧，殿明放锁待君王。",
            "玉阶地冷罗鞋薄，众里偷身倚玉床。",
            "（《分门纂类唐宋时贤千家诗选》卷十六）。"
        ],
        "notes": "",
        "id": "b966a8ee6c13a4d03552539148536c2b"
    }
]