[
    {
        "author": "王涯",
        "dynasty": "唐",
        "type": "诗",
        "rhythmic": "",
        "title": "相和歌辞 从军行三首 一",
        "preface": "",
        "paragraphs": [
            "旌甲从军久，风云识阵难。",
            "今朝韩信计，日下斩成安。"
        ],
        "notes": "",
        "id": "869d26954b0c838d18fec95026e3b204"
    },
    {
        "author": "王涯",
        "dynasty": "唐",
        "type": "诗",
        "rhythmic": "",
        "title": "相和歌辞 从军行三首 二",
        "preface": "",
        "paragraphs": [
            "燕颔多奇相，狼头敢犯边。",
            "寄言班定远，正是立功年。"
        ],
        "notes": "",
        "id": "f258870591e9f597001c96871684ed1d"
    },
    {
        "author": "王涯",
        "dynasty": "唐",
        "type": "诗",
        "rhythmic": "",
        "title": "相和歌辞 从军行三首 三",
        "preface": "",
        "paragraphs": [
            "旄头夜落捷书飞，来奏金门著赐衣。",
            "白马将军频破敌，黄龙戍卒几时归。"
        ],
        "notes": "",
        "id": "6418d3f460b1f0fa684591d2052697de"
    },
    {
        "author": "王涯",
        "dynasty": "唐",
        "type": "诗",
        "rhythmic": "",
        "title": "琴曲歌辞 蔡氏五弄 游春曲二首 一",
        "preface": "",
        "paragraphs": [
            "万树江边杏，新开一夜风。",
            "满园深浅色，照在绿波中。"
        ],
        "notes": "",
        "id": "dd18a103ee37d2fb4669aa5b0b18e211"
    },
    {
        "author": "王涯",
        "dynasty": "唐",
        "type": "诗",
        "rhythmic": "",
        "title": "琴曲歌辞 蔡氏五弄 游春曲二首 二",
        "preface": "",
        "paragraphs": [
            "上苑何穷树，花开次第新。",
            "香车与丝骑，风静亦生尘。"
        ],
        "notes": "",
        "id": "bd67a83267fddfd4c0e2989ef35c4985"
    },
    {
        "author": "王涯",
        "dynasty": "唐",
        "type": "诗",
        "rhythmic": "",
        "title": "琴曲歌辞  游春辞二首 一",
        "preface": "",
        "paragraphs": [
            "曲江丝柳变烟条，寒骨冰随暖气销。",
            "才见春光生绮陌，已闻清乐动云韶。"
        ],
        "notes": "",
        "id": "9df6c8c9e36b06b30f5a4c9f57bf827f"
    },
    {
        "author": "王涯",
        "dynasty": "唐",
        "type": "诗",
        "rhythmic": "",
        "title": "琴曲歌辞  游春辞二首 二",
        "preface": "",
        "paragraphs": [
            "经过柳陌与桃蹊，寻逐风光著处迷。",
            "鸟度时时冲絮起，花繁衮衮压枝低。"
        ],
        "notes": "",
        "id": "ac47d8f66a2a0b776eda4be4e54d3259"
    },
    {
        "author": "王涯",
        "dynasty": "唐",
        "type": "诗",
        "rhythmic": "",
        "title": "琴曲歌辞  秋思二首 一",
        "preface": "",
        "paragraphs": [
            "网轩凉吹动轻衣，夜听更长玉漏稀。",
            "月渡天河光转湿，鹊惊秋树叶频飞。"
        ],
        "notes": "",
        "id": "97f614b7437e72a9489a98903e5d083f"
    },
    {
        "author": "王涯",
        "dynasty": "唐",
        "type": "诗",
        "rhythmic": "",
        "title": "琴曲歌辞  秋思二首 二",
        "preface": "",
        "paragraphs": [
            "宫连太液见苍波，暑气微清秋意多。",
            "一夜轻风苹末起，露珠翻尽满池荷。"
        ],
        "notes": "",
        "id": "ca828585d141ad3873f77a7549259f08"
    },
    {
        "author": "王涯",
        "dynasty": "唐",
        "type": "诗",
        "rhythmic": "",
        "title": "杂曲歌辞 秋夜曲",
        "preface": "",
        "paragraphs": [
            "桂魄初生秋露微，轻罗已薄未更衣。",
            "银筝夜久殷勤弄，心怯空房不忍归。"
        ],
        "notes": "",
        "id": "6c4c144f47362e20d3827a7eb5d3158c"
    },
    {
        "author": "王涯",
        "dynasty": "唐",
        "type": "诗",
        "rhythmic": "",
        "title": "杂曲歌辞 春江曲",
        "preface": "",
        "paragraphs": [
            "摇漾越江春，相将看白苹。",
            "归时不觉夜，出浦月随人。"
        ],
        "notes": "",
        "id": "6c58c700710b117641b447d372b53672"
    },
    {
        "author": "王涯",
        "dynasty": "唐",
        "type": "诗",
        "rhythmic": "",
        "title": "杂曲歌辞 太平乐",
        "preface": "",
        "paragraphs": [
            "风俗今和厚，君王在穆清。",
            "行看采花曲，尽是太阶平。"
        ],
        "notes": "",
        "id": "a2a3d81a8679311f0e4b5ff7e367b387"
    },
    {
        "author": "王涯",
        "dynasty": "唐",
        "type": "诗",
        "rhythmic": "",
        "title": "享惠昭太子庙乐章",
        "preface": "",
        "paragraphs": [
            "威仪毕陈，备乐将阕。",
            "苞茅酒缩，膋萧香彻。",
            "宫臣展事，肃雍在列。",
            "迎精送往，厥鉴昭晰。"
        ],
        "notes": "",
        "id": "236846d28e9c6ef60d1c043b1dbf6800"
    },
    {
        "author": "王涯",
        "dynasty": "唐",
        "type": "诗",
        "rhythmic": "",
        "title": "望禁门松雪",
        "preface": "",
        "paragraphs": [
            "宿云开霁景，佳气此时浓。",
            "瑞雪凝清禁，祥烟幂小松。",
            "依稀鸳瓦出，隐映凤楼重。",
            "金阙晴光照，琼枝瑞色封。",
            "叶铺全类玉，柯偃乍疑龙。",
            "讵比寒山上，风霜老昔容。"
        ],
        "notes": "",
        "id": "4936c2c9ff46e2dc7e92fd6a7ea80e9a"
    },
    {
        "author": "王涯",
        "dynasty": "唐",
        "type": "诗",
        "rhythmic": "",
        "title": "广宣上人以诗贺放榜和谢",
        "preface": "",
        "paragraphs": [
            "延英面奉入春闱，亦选功夫亦选奇。",
            "在冶只求金不耗，用心空学秤无私。",
            "龙门变化人皆望，莺谷飞鸣自有时。",
            "独喜至公谁是证，弥天上人与新诗。"
        ],
        "notes": "",
        "id": "eb0b86867683dc4882324becf232c296"
    },
    {
        "author": "王涯",
        "dynasty": "唐",
        "type": "诗",
        "rhythmic": "",
        "title": "九月九日勤政楼下观百僚献寿",
        "preface": "",
        "paragraphs": [
            "御气黄花节，临轩紫陌头。",
            "早阳生彩仗，霁色入仙楼。",
            "献寿皆鹓鹭，瞻天尽冕旒。",
            "菊樽过九日，凤历肇千秋。",
            "乐奏薰风起，杯酣瑞影收。",
            "年年歌舞度，此地庆皇休。"
        ],
        "notes": "",
        "id": "d7036a991cda1ce361ca089be07e3ee2"
    },
    {
        "author": "王涯",
        "dynasty": "唐",
        "type": "诗",
        "rhythmic": "",
        "title": "春游曲二首 一",
        "preface": "",
        "paragraphs": [
            "万树江边杏，新开一夜风。",
            "满园深浅色，照在绿波中。"
        ],
        "notes": "",
        "id": "dd18a103ee37d2fb4669aa5b0b18e211"
    },
    {
        "author": "王涯",
        "dynasty": "唐",
        "type": "诗",
        "rhythmic": "",
        "title": "春游曲二首 二",
        "preface": "",
        "paragraphs": [
            "上苑何穷树，花间次第新。",
            "香车与丝骑，风静亦生尘。"
        ],
        "notes": "",
        "id": "bd67a83267fddfd4c0e2989ef35c4985"
    },
    {
        "author": "王涯",
        "dynasty": "唐",
        "type": "诗",
        "rhythmic": "",
        "title": "太平词",
        "preface": "",
        "paragraphs": [
            "风俗今和厚，君王在穆清。",
            "行看采华曲，尽是泰阶平。"
        ],
        "notes": "",
        "id": "a2a3d81a8679311f0e4b5ff7e367b387"
    },
    {
        "author": "王涯",
        "dynasty": "唐",
        "type": "诗",
        "rhythmic": "",
        "title": "送春词",
        "preface": "",
        "paragraphs": [
            "日日人空老，年年春更归。",
            "相欢在尊酒，不用惜花飞。"
        ],
        "notes": "",
        "id": "28cfade038a007a840f8dd8dc62ab879"
    },
    {
        "author": "王涯",
        "dynasty": "唐",
        "type": "诗",
        "rhythmic": "",
        "title": "塞上曲二首 一",
        "preface": "",
        "paragraphs": [
            "天骄远塞行，出鞘宝刀鸣。",
            "定是酬恩日，今朝觉命轻。"
        ],
        "notes": "",
        "id": "af09754d6f89e1091033e29678c82a58"
    },
    {
        "author": "王涯",
        "dynasty": "唐",
        "type": "诗",
        "rhythmic": "",
        "title": "塞上曲二首 二",
        "preface": "",
        "paragraphs": [
            "塞虏常为敌，边风已报秋。",
            "平生多志气，箭底觅封侯。"
        ],
        "notes": "",
        "id": "fef95bda1a44bcab4c06a545c581f66b"
    },
    {
        "author": "王涯",
        "dynasty": "唐",
        "type": "诗",
        "rhythmic": "",
        "title": "陇上行",
        "preface": "",
        "paragraphs": [
            "负羽到边州，鸣笳度陇头。",
            "云黄知塞近，草白见边秋。"
        ],
        "notes": "",
        "id": "ac49435b0d7e99a078713f8529586a8e"
    },
    {
        "author": "王涯",
        "dynasty": "唐",
        "type": "诗",
        "rhythmic": "",
        "title": "思君恩",
        "preface": "",
        "paragraphs": [
            "鸡鸣天汉晓，莺语禁林春。",
            "谁入巫山梦，唯应洛水神。"
        ],
        "notes": "",
        "id": "2c48f76a5784dc5b0e6dad3f74841832"
    },
    {
        "author": "王涯",
        "dynasty": "唐",
        "type": "诗",
        "rhythmic": "",
        "title": "春闺思",
        "preface": "",
        "paragraphs": [
            "雪尽萱抽叶，风轻水变苔。",
            "玉关音信断，又见发庭梅。"
        ],
        "notes": "",
        "id": "a1771f80b66673e6db9c1adcec062d5c"
    },
    {
        "author": "王涯",
        "dynasty": "唐",
        "type": "诗",
        "rhythmic": "",
        "title": "春江曲",
        "preface": "",
        "paragraphs": [
            "摇漾越江春，相将采白苹。",
            "归时不觉夜，出浦月随人。"
        ],
        "notes": "",
        "id": "6c58c700710b117641b447d372b53672"
    },
    {
        "author": "王涯",
        "dynasty": "唐",
        "type": "诗",
        "rhythmic": "",
        "title": "闺人赠远五首 一",
        "preface": "",
        "paragraphs": [
            "花明绮陌春，柳拂御沟新。",
            "为报辽阳客，流芳不待人。"
        ],
        "notes": "",
        "id": "e1606fa6f95cfec14d347c1a3cabdec8"
    },
    {
        "author": "王涯",
        "dynasty": "唐",
        "type": "诗",
        "rhythmic": "",
        "title": "闺人赠远五首 二",
        "preface": "",
        "paragraphs": [
            "远戍功名薄，幽闺年貌伤。",
            "妆成对春树，不语泪千行。"
        ],
        "notes": "",
        "id": "f74813548a78243984ef235cafe20b0a"
    },
    {
        "author": "王涯",
        "dynasty": "唐",
        "type": "诗",
        "rhythmic": "",
        "title": "闺人赠远五首 三",
        "preface": "",
        "paragraphs": [
            "形影一朝别，烟波千里分。",
            "君看望君处，祗是起行云。"
        ],
        "notes": "",
        "id": "a51d20896aad17dd4839f268e3ba80f9"
    },
    {
        "author": "王涯",
        "dynasty": "唐",
        "type": "诗",
        "rhythmic": "",
        "title": "闺人赠远五首 四",
        "preface": "",
        "paragraphs": [
            "啼莺绿树深，语燕雕梁晚。",
            "不省出门行，沙场知近远。"
        ],
        "notes": "",
        "id": "36fdf880289dcebf51d3b6f214c8e1de"
    },
    {
        "author": "王涯",
        "dynasty": "唐",
        "type": "诗",
        "rhythmic": "",
        "title": "闺人赠远五首 五",
        "preface": "",
        "paragraphs": [
            "洞房今夜月，如练复如霜。",
            "为照离人恨，亭亭到晓光。"
        ],
        "notes": "",
        "id": "f7b6eb413db324cf5feb757959fb6f47"
    },
    {
        "author": "王涯",
        "dynasty": "唐",
        "type": "诗",
        "rhythmic": "",
        "title": "从军词三首 一",
        "preface": "",
        "paragraphs": [
            "戈甲从军久，风云识阵难。",
            "今朝拜韩信，计日斩成安。"
        ],
        "notes": "",
        "id": "dcf8b202f2f56589b35fb5d7b88399b9"
    },
    {
        "author": "王涯",
        "dynasty": "唐",
        "type": "诗",
        "rhythmic": "",
        "title": "从军词三首 二",
        "preface": "",
        "paragraphs": [
            "燕颔多奇相，狼头敢犯边。",
            "寄言班定远，正是立功年。"
        ],
        "notes": "",
        "id": "f258870591e9f597001c96871684ed1d"
    },
    {
        "author": "王涯",
        "dynasty": "唐",
        "type": "诗",
        "rhythmic": "",
        "title": "从军词三首 三",
        "preface": "",
        "paragraphs": [
            "旄头夜落捷书飞，来奏金门著赐衣。",
            "白马将军频破敌，黄龙戍卒几时归。"
        ],
        "notes": "",
        "id": "6418d3f460b1f0fa684591d2052697de"
    },
    {
        "author": "王涯",
        "dynasty": "唐",
        "type": "诗",
        "rhythmic": "",
        "title": "塞下曲二首 一",
        "preface": "",
        "paragraphs": [
            "辛勤几出黄花戍，迢遰初随细柳营。",
            "塞晚每愁残月苦，边愁更逐断篷惊。"
        ],
        "notes": "",
        "id": "9e0fe872bdef7305fac918bbf05b6283"
    },
    {
        "author": "王涯",
        "dynasty": "唐",
        "type": "诗",
        "rhythmic": "",
        "title": "塞下曲二首 二",
        "preface": "",
        "paragraphs": [
            "年少辞家从冠军，金妆宝劒去邀勋。",
            "不知马骨伤寒水，唯见龙城起暮云。"
        ],
        "notes": "",
        "id": "adef2fcbe2c2086254d57fd4059de764"
    },
    {
        "author": "王涯",
        "dynasty": "唐",
        "type": "诗",
        "rhythmic": "",
        "title": "平戎辞",
        "preface": "",
        "paragraphs": [
            "太白秋高助发兵，长风夜卷虏尘清。",
            "男儿解却腰间劒，喜见从王道化平。"
        ],
        "notes": "",
        "id": "03cec5609c2353de11945367fc243bc5"
    },
    {
        "author": "王涯",
        "dynasty": "唐",
        "type": "诗",
        "rhythmic": "",
        "title": "游春词二首 一",
        "preface": "",
        "paragraphs": [
            "曲江绿柳变烟条，寒谷冰随暖气销。",
            "才见春光生绮陌，已闻清乐动云韶。"
        ],
        "notes": "",
        "id": "564f46dd97725b85ca0ef70fa5d848f2"
    },
    {
        "author": "王涯",
        "dynasty": "唐",
        "type": "诗",
        "rhythmic": "",
        "title": "游春词二首 二",
        "preface": "",
        "paragraphs": [
            "经过柳陌与桃蹊，寻逐春光著处迷。",
            "鸟度时时冲絮起，花繁衮衮压枝低。"
        ],
        "notes": "",
        "id": "ac47d8f66a2a0b776eda4be4e54d3259"
    },
    {
        "author": "王涯",
        "dynasty": "唐",
        "type": "诗",
        "rhythmic": "",
        "title": "秋思二首 一",
        "preface": "",
        "paragraphs": [
            "网轩凉吹动轻衣，夜听更长玉漏稀。",
            "月度天河光转湿，鹊惊秋树叶频飞。"
        ],
        "notes": "",
        "id": "97f614b7437e72a9489a98903e5d083f"
    },
    {
        "author": "王涯",
        "dynasty": "唐",
        "type": "诗",
        "rhythmic": "",
        "title": "秋思二首 二",
        "preface": "",
        "paragraphs": [
            "宫连太液见沧波，暑气微消秋意多。",
            "一夜清风苹末起，露珠翻尽满池荷。"
        ],
        "notes": "",
        "id": "ca828585d141ad3873f77a7549259f08"
    },
    {
        "author": "王涯",
        "dynasty": "唐",
        "type": "诗",
        "rhythmic": "",
        "title": "汉苑行",
        "preface": "",
        "paragraphs": [
            "二月春风遍柳条，九天仙乐奏云韶。",
            "蓬莱殿后花如锦，紫阁阶前雪未销。"
        ],
        "notes": "",
        "id": "65d6718c9daa7d8a8588a3f6ec397c52"
    },
    {
        "author": "王涯",
        "dynasty": "唐",
        "type": "诗",
        "rhythmic": "",
        "title": "秋夜曲",
        "preface": "",
        "paragraphs": [
            "桂魄初生秋露微，轻罗已薄未更衣。",
            "银筝夜久殷勤弄，心怯空房不忍归。"
        ],
        "notes": "",
        "id": "6c4c144f47362e20d3827a7eb5d3158c"
    },
    {
        "author": "王涯",
        "dynasty": "唐",
        "type": "诗",
        "rhythmic": "",
        "title": "献寿辞",
        "preface": "",
        "paragraphs": [
            "宫殿参差列九重，祥云瑞气捧堦浓。",
            "微臣欲献唐尧寿，遥指南山对衮龙。"
        ],
        "notes": "",
        "id": "d4d11378cc1ca18fb18d6d47ab0cbea2"
    },
    {
        "author": "王涯",
        "dynasty": "唐",
        "type": "诗",
        "rhythmic": "",
        "title": "秋思赠远二首 一",
        "preface": "",
        "paragraphs": [
            "当年只自守空帷，梦里关山觉别离。",
            "不见乡书传鴈足，唯看新月吐蛾眉。"
        ],
        "notes": "",
        "id": "f973766454f31b50b47cf9baa1787230"
    },
    {
        "author": "王涯",
        "dynasty": "唐",
        "type": "诗",
        "rhythmic": "",
        "title": "秋思赠远二首 二",
        "preface": "",
        "paragraphs": [
            "厌攀杨柳临清阁，闲采芙蕖傍碧潭。",
            "走马台边人不见，拂云堆畔战初酣。"
        ],
        "notes": "",
        "id": "7fe95ea2d3715c026bbf9c2982e80a14"
    },
    {
        "author": "王涯",
        "dynasty": "唐",
        "type": "诗",
        "rhythmic": "",
        "title": "春闺思",
        "preface": "",
        "paragraphs": [
            "愁见游空百尺丝，春风挽断更伤离。",
            "闲花落尽青苔地，尽日无人谁得知。"
        ],
        "notes": "",
        "id": "618599cc6bfc77bf16087416b33bdb4e"
    },
    {
        "author": "王涯",
        "dynasty": "唐",
        "type": "诗",
        "rhythmic": "",
        "title": "宫词三十首 一",
        "preface": "",
        "paragraphs": [
            "白人宜著紫衣裳，冠子梳头双眼长。",
            "新睡起来思旧梦，见人忘却道胜常。"
        ],
        "notes": "",
        "id": "9b6fc89c403fc5122cc4304e4bd91132"
    },
    {
        "author": "王涯",
        "dynasty": "唐",
        "type": "诗",
        "rhythmic": "",
        "title": "宫词三十首 二",
        "preface": "",
        "paragraphs": [
            "春来新插翠云钗，尚著云头踏殿鞋。",
            "欲得君王回一顾，争扶玉辇下金阶。"
        ],
        "notes": "",
        "id": "f185b3985fdfe81dd54892518f02b19d"
    },
    {
        "author": "王涯",
        "dynasty": "唐",
        "type": "诗",
        "rhythmic": "",
        "title": "宫词三十首 三",
        "preface": "",
        "paragraphs": [
            "五更初起觉风寒，香炷烧来夜已残。",
            "欲卷珠帘惊雪满，自将红烛上楼看。"
        ],
        "notes": "",
        "id": "ecff6daa1fcd2d5deabef048a65e7f73"
    },
    {
        "author": "王涯",
        "dynasty": "唐",
        "type": "诗",
        "rhythmic": "",
        "title": "宫词三十首 四",
        "preface": "",
        "paragraphs": [
            "各将金锁锁宫门，院院青娥侍至尊。",
            "头白监门掌来去，问频多是最承恩。"
        ],
        "notes": "",
        "id": "cf9f71927cb683e2230b50eb377f1a03"
    },
    {
        "author": "王涯",
        "dynasty": "唐",
        "type": "诗",
        "rhythmic": "",
        "title": "宫词三十首 五",
        "preface": "",
        "paragraphs": [
            "夜久盘中蜡滴稀，金刀剪起尽霏霏。",
            "传声总是君王唤，红烛台前著舞衣。"
        ],
        "notes": "",
        "id": "11885810f085378749ca20a3caac599a"
    },
    {
        "author": "王涯",
        "dynasty": "唐",
        "type": "诗",
        "rhythmic": "",
        "title": "宫词三十首 六",
        "preface": "",
        "paragraphs": [
            "筝翻禁曲觉声难，玉柱皆非旧处安。",
            "记得君王曾道好，长因下辇得先弹。"
        ],
        "notes": "",
        "id": "7d1988213f92164307faf43b3acd17de"
    },
    {
        "author": "王涯",
        "dynasty": "唐",
        "type": "诗",
        "rhythmic": "",
        "title": "宫词三十首 七",
        "preface": "",
        "paragraphs": [
            "一丛高鬓绿云光，官样轻轻淡淡黄。",
            "为看九天公主贵，外边争学内家装。"
        ],
        "notes": "",
        "id": "30121dfc5ad09e7d3b8b030652ea82ea"
    },
    {
        "author": "王涯",
        "dynasty": "唐",
        "type": "诗",
        "rhythmic": "",
        "title": "宫词三十首 八",
        "preface": "",
        "paragraphs": [
            "宜春院里驻仙舆，夜宴笙歌总不如。",
            "传索金笺提宠号，镫前御笔与亲书。"
        ],
        "notes": "",
        "id": "cc866f97a452fc2dc32d99fd625152df"
    },
    {
        "author": "王涯",
        "dynasty": "唐",
        "type": "诗",
        "rhythmic": "",
        "title": "宫词三十首 九",
        "preface": "",
        "paragraphs": [
            "永巷重门渐半开，宫官著锁隔门回。",
            "谁知曾笑他人处，今日将身自入来。"
        ],
        "notes": "",
        "id": "38b8d2a06a811802d890337fe619ce8f"
    },
    {
        "author": "王涯",
        "dynasty": "唐",
        "type": "诗",
        "rhythmic": "",
        "title": "宫词三十首 十",
        "preface": "",
        "paragraphs": [
            "春风帘里旧青娥，无奈新人夺宠何。",
            "寒食禁花开满树，玉堂终日闭时多。"
        ],
        "notes": "",
        "id": "a717c8acdba4d698c6d50313769e0227"
    },
    {
        "author": "王涯",
        "dynasty": "唐",
        "type": "诗",
        "rhythmic": "",
        "title": "宫词三十首 十一",
        "preface": "",
        "paragraphs": [
            "碧绣簷前柳散垂，守门宫女欲攀时。",
            "曾经玉辇从容处，不敢临风折一枝。"
        ],
        "notes": "",
        "id": "b3208956cdba29bbfe617b30eedcdbc1"
    },
    {
        "author": "王涯",
        "dynasty": "唐",
        "type": "诗",
        "rhythmic": "",
        "title": "宫词三十首 十二",
        "preface": "",
        "paragraphs": [
            "鸦飞深在禁城墙，多绕重楼复殿傍。",
            "时向春簷瓦沟上，散开朝翅占朝光。"
        ],
        "notes": "",
        "id": "d2c6c439586a0ac822487abbe4c45626"
    },
    {
        "author": "王涯",
        "dynasty": "唐",
        "type": "诗",
        "rhythmic": "",
        "title": "宫词三十首 十三",
        "preface": "",
        "paragraphs": [
            "白雪猧儿拂地行，惯眠红毯不曾惊。",
            "深宫更有何人到，只晓金阶吠晚萤。"
        ],
        "notes": "",
        "id": "4f913de541e28e91965dba625200e07d"
    },
    {
        "author": "王涯",
        "dynasty": "唐",
        "type": "诗",
        "rhythmic": "",
        "title": "宫词三十首 十四",
        "preface": "",
        "paragraphs": [
            "百尺仙梯倚阁边，内人争下掷金钱。",
            "风来竞看铜乌转，遥指朱干在半天。"
        ],
        "notes": "",
        "id": "6c5ea17f5d5dbef43c5cc86358695336"
    },
    {
        "author": "王涯",
        "dynasty": "唐",
        "type": "诗",
        "rhythmic": "",
        "title": "宫词三十首 十五",
        "preface": "",
        "paragraphs": [
            "春风摆荡禁花枝，寒食秋千满地时。",
            "又落深宫石渠里，尽随流水入龙池。"
        ],
        "notes": "",
        "id": "68ea313eb089cb8ad808f6c67bc1f33f"
    },
    {
        "author": "王涯",
        "dynasty": "唐",
        "type": "诗",
        "rhythmic": "",
        "title": "宫词三十首 十六",
        "preface": "",
        "paragraphs": [
            "墙墙不断接宫城，金榜皆书殿院名。",
            "万转千回相隔处，各调弦管对闻声。"
        ],
        "notes": "",
        "id": "eada1f3ecd4cf19072e3175f716595d0"
    },
    {
        "author": "王涯",
        "dynasty": "唐",
        "type": "诗",
        "rhythmic": "",
        "title": "宫词三十首 十七",
        "preface": "",
        "paragraphs": [
            "霏霏春雨九重天，渐暖龙池御柳烟。",
            "玉辇游时应不避，千廊万屋自相连。"
        ],
        "notes": "",
        "id": "77a3becd4260c76c3806ee79ebfb332e"
    },
    {
        "author": "王涯",
        "dynasty": "唐",
        "type": "诗",
        "rhythmic": "",
        "title": "宫词三十首 十八",
        "preface": "",
        "paragraphs": [
            "禁门烟起紫沉沉，楼阁当中复道深。",
            "长入暮天凝不散，掖庭宫里动秋砧。"
        ],
        "notes": "",
        "id": "6b115c3e414879c3bf057365783be1ec"
    },
    {
        "author": "王涯",
        "dynasty": "唐",
        "type": "诗",
        "rhythmic": "",
        "title": "宫词三十首 十九",
        "preface": "",
        "paragraphs": [
            "炎炎夏日满天时，桐叶交加覆玉墀。",
            "向晚移镫上银簟，丛丛绿鬓坐弹棋。"
        ],
        "notes": "",
        "id": "2898d864250e364ec822655ebdcd62f3"
    },
    {
        "author": "王涯",
        "dynasty": "唐",
        "type": "诗",
        "rhythmic": "",
        "title": "宫词三十首 二十",
        "preface": "",
        "paragraphs": [
            "瞳瞳日出大明宫，天乐遥闻在碧空。",
            "禁树无风正和暖，玉楼金殿晓光中。"
        ],
        "notes": "",
        "id": "b7ff909060765307799c3253cec8ecdd"
    },
    {
        "author": "王涯",
        "dynasty": "唐",
        "type": "诗",
        "rhythmic": "",
        "title": "宫词三十首 二十一",
        "preface": "",
        "paragraphs": [
            "迥出芙蓉阁上头，九天悬处正当秋。",
            "年年七夕晴光里，宫女穿针尽上楼。"
        ],
        "notes": "",
        "id": "f53d688594d7cfc4486e8918e54151ca"
    },
    {
        "author": "王涯",
        "dynasty": "唐",
        "type": "诗",
        "rhythmic": "",
        "title": "宫词三十首 二十二",
        "preface": "",
        "paragraphs": [
            "教来鹦鹉语初成，久闭金笼惯认名。",
            "总向春园看花去，独于深院笑人声。"
        ],
        "notes": "",
        "id": "9afe2fe8631117b939fb9fd7507e4efa"
    },
    {
        "author": "王涯",
        "dynasty": "唐",
        "type": "诗",
        "rhythmic": "",
        "title": "宫词三十首 二十三",
        "preface": "",
        "paragraphs": [
            "银瓶泻水欲朝妆，烛焰红高粉壁光。",
            "共怪满衣珠翠冷，黄花瓦上有新霜。"
        ],
        "notes": "",
        "id": "560eb23dd4a74e068128d94d68833659"
    },
    {
        "author": "王涯",
        "dynasty": "唐",
        "type": "诗",
        "rhythmic": "",
        "title": "宫词三十首 二十四",
        "preface": "",
        "paragraphs": [
            "迎风殿里罢云和，起听新蝉布浅莎。",
            "为爱九天和露滴，万年枝上最声多。"
        ],
        "notes": "",
        "id": "a03dd444a16648692830b1fee81055cb"
    },
    {
        "author": "王涯",
        "dynasty": "唐",
        "type": "诗",
        "rhythmic": "",
        "title": "宫词三十首 二十五",
        "preface": "",
        "paragraphs": [
            "御果收时属内官，傍簷低压玉阑干。",
            "明朝摘向金华殿，尽日枝边次第看。"
        ],
        "notes": "",
        "id": "56bada72fea5be214ddc4c06fd818213"
    },
    {
        "author": "王涯",
        "dynasty": "唐",
        "type": "诗",
        "rhythmic": "",
        "title": "宫词三十首 二十六",
        "preface": "",
        "paragraphs": [
            "内里松香满殿闻，四行阶下暖氤氲。",
            "春深欲取黄金粉，绕树宫娥著绛裙。"
        ],
        "notes": "",
        "id": "3bccf9659803f3987358557089fb1a0b"
    },
    {
        "author": "王涯",
        "dynasty": "唐",
        "type": "诗",
        "rhythmic": "",
        "title": "宫词三十首 二十七",
        "preface": "",
        "paragraphs": [
            "禁树传声在九霄，内中残火独遥遥。",
            "千官待取门犹闭，未到宫前下马桥。"
        ],
        "notes": "",
        "id": "393c78e7f4b054c89ad0e120dcdf7675"
    },
    {
        "author": "王涯",
        "dynasty": "唐",
        "type": "诗",
        "rhythmic": "",
        "title": "宫词",
        "preface": "",
        "paragraphs": [
            "帘外微明烛下粧，殿明放锁待君王。",
            "玉阶地冷罗鞋薄，众里偷身倚玉床。",
            "（《分门纂类唐宋时贤千家诗选》卷十六）。"
        ],
        "notes": "",
        "id": "0e8883659ea5d54f9e1eca611a47044a"
    }
]