[
    {
        "author": "汪崇亮",
        "dynasty": "宋",
        "type": "诗",
        "rhythmic": "",
        "title": "青溪主客歌",
        "preface": "",
        "paragraphs": [
            "野王手奏淮淝捷，门户归来有旌节。",
            "伸眉一笑紫髯秋，袖中犹挟柯亭月。",
            "山阴主人载雪舟，掀篷系缆青溪头。",
            "平生耳热欠一识，若为牵挽行云留。",
            "一声横玉西风里，芦花不动鸥飞起。",
            "马蹄依旧入青山，柳梢浸月天如水。"
        ],
        "notes": "",
        "id": "656c0ca6637945d4204b9f9c9b8ed85b"
    },
    {
        "author": "汪崇亮",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "溪鹭踏影立，风蝉曳声过。"
        ],
        "notes": "",
        "id": "281c1b3b3fe55de60738e5a8cf197e22"
    },
    {
        "author": "汪崇亮",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "梦回酒醒不知处，月静人稀方忆君。"
        ],
        "notes": "",
        "id": "362d6dda26b7c94ecc7efe95e6b89532"
    }
]