[
    {
        "author": "王汾",
        "dynasty": "宋",
        "type": "诗",
        "rhythmic": "",
        "title": "送程给事知越州",
        "preface": "",
        "paragraphs": [
            "名藩从古任惟良，况复深严琐闼郎。",
            "夕拜更持仙殿笔，昼归仍绾会稽章。",
            "诗编岂愧微之富，杯酒应嗤贺监狂。",
            "惠政相承今邵杜，越人歌颂继南阳。"
        ],
        "notes": "",
        "id": "68d0371df5ec872232def2bb1ad655d8"
    },
    {
        "author": "王汾",
        "dynasty": "宋",
        "type": "诗",
        "rhythmic": "",
        "title": "题陆子泉",
        "preface": "",
        "paragraphs": [
            "泉品旧知名，澄源石甃盈。",
            "甘滋饱僧饭，润泽济农耕。",
            "漱玉人谁听，囊茶客自烹。",
            "久供鸿渐啜，曾奉赞皇羹。",
            "昨忝此邦守，令无诸县行。",
            "烦酲想岩壑，一日慰幽情。",
            "惭怍方堆面，尘埃正满缨。",
            "临流聊洗濯，心已识蒙亨。"
        ],
        "notes": "",
        "id": "f3f1ada41eb23b598d5048c8e9ab297f"
    },
    {
        "author": "王汾",
        "dynasty": "宋",
        "type": "诗",
        "rhythmic": "",
        "title": "诗一首",
        "preface": "",
        "paragraphs": [
            "暂到灵岩顷刻间，篮舆还促度前山。",
            "我今吏役羞前辈，胜地逢僧不得闲。"
        ],
        "notes": "",
        "id": "025f40bc6f7bab1d484576167362c0e9"
    },
    {
        "author": "王汾",
        "dynasty": "宋",
        "type": "诗",
        "rhythmic": "",
        "title": "东台山",
        "preface": "",
        "paragraphs": [
            "谁谓前人不可攀，金杯泛菊且开颜。",
            "但知落帽临风醉，未必龙山胜凤山。"
        ],
        "notes": "",
        "id": "3a8c1308cdac8b34e2ef105216340903"
    }
]