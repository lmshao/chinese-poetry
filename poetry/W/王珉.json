[
    {
        "author": "王珉",
        "dynasty": "宋",
        "type": "诗",
        "rhythmic": "",
        "title": "还靖师草屦",
        "preface": "",
        "paragraphs": [
            "跣足山行践绿芜，道人应念我崎岖。",
            "还将达磨西归履，暂作王乔羽化凫。",
            "为爱轻松宜踏石，更怜萧洒胜联珠。",
            "还君旧物君收取，认得拖泥带水无。"
        ],
        "notes": "",
        "id": "c1326f9d5d62c976d5beeb00b1982aa3"
    },
    {
        "author": "王珉",
        "dynasty": "宋",
        "type": "诗",
        "rhythmic": "",
        "title": "舟行吴应求惜春次韵",
        "preface": "",
        "paragraphs": [
            "弄日娇云未肯收，暂凭堤柳系行舟。",
            "数声杜宇碧山远，几片落花春水流。",
            "强借酒兵销别恨，却因诗债起新愁。",
            "嗟予已竖降旗久，寄语将军好罢休。"
        ],
        "notes": "",
        "id": "6bc555a86260fafdbd18edc864e50566"
    }
]