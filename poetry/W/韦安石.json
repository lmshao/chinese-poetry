[
    {
        "author": "韦安石",
        "dynasty": "唐",
        "type": "诗",
        "rhythmic": "",
        "title": "奉和九日幸临渭亭登高应制得枝字",
        "preface": "",
        "paragraphs": [
            "重九开秋节，得一动宸仪。",
            "金风飘菊蘂，玉露泫萸枝。",
            "睿览八纮外，天文七曜披。",
            "临深应在即，居高岂忘危。"
        ],
        "notes": "",
        "id": "e323cf327ec8b4cfe13bb68bab8324e9"
    },
    {
        "author": "韦安石",
        "dynasty": "唐",
        "type": "诗",
        "rhythmic": "",
        "title": "侍宴旋师喜捷应制",
        "preface": "",
        "paragraphs": [
            "蜂蚁屯夷落，熊罴逐汉飞。",
            "忘躯百战后，屈指一年归。",
            "厚眷纾天藻，深慈解御衣。",
            "兴酣歌舞出，朝野叹光辉。"
        ],
        "notes": "",
        "id": "874eaa09f82d0f11d36ae59c794d330c"
    },
    {
        "author": "韦安石",
        "dynasty": "唐",
        "type": "诗",
        "rhythmic": "",
        "title": "梁王宅侍宴应制同用风字",
        "preface": "",
        "paragraphs": [
            "梁园开胜景，轩驾动宸衷。",
            "早荷承湛露，修竹引薰风。",
            "九酝倾钟石，百兽协丝桐。",
            "小臣陪宴镐，献寿奉维嵩。"
        ],
        "notes": "",
        "id": "b80f3d754166f4325a4eb9b6ed447ad6"
    }
]