[
    {
        "author": "王钦若",
        "dynasty": "宋",
        "type": "诗",
        "rhythmic": "",
        "title": "送张无梦归天台山",
        "preface": "",
        "paragraphs": [
            "天台琼台标奇状，赤城瀑布悬千丈。",
            "中有高人混姓名，不向迷涂随得丧。",
            "闲寻棋侣过清溪，静拨云根种紫芝。",
            "八卦炉中调姹女，三田宫里守婴儿。",
            "太平天子秉干箓，内宁外肃均百福。",
            "直符受事紫微宫，三捧灵文降黄屋。",
            "冲漠玄台集九真，清浄洪基化兆民。",
            "祥风拂袂来幽谷，志士乘𫏋朝玉宸。",
            "相见开怀忘岁月，因论微言鉴毫发。",
            "万壑流泉岸不枯，四时春煦花常发。",
            "却避红尘思旧麓，空羡冥鸿归势速。",
            "囊中御制宠行歌，好与黄庭同诵读。"
        ],
        "notes": "",
        "id": "b2189318001e95c161af1de0ee39a35e"
    },
    {
        "author": "王钦若",
        "dynasty": "宋",
        "type": "诗",
        "rhythmic": "",
        "title": "送天柱冯先生",
        "preface": "",
        "paragraphs": [
            "鬰萧空殿倚云霓，玉气珠辉冠紫微。",
            "暂到帝城朝斗会，却思岩窦负琴归。",
            "日奔内景乾坤静，泉漱清音杞菊肥。",
            "却到水乡深邃住，晴岚掩映簇春晖。"
        ],
        "notes": "",
        "id": "c9611ac195ed30627a5de41db63cd530"
    },
    {
        "author": "王钦若",
        "dynasty": "宋",
        "type": "诗",
        "rhythmic": "",
        "title": "觉林寺",
        "preface": "",
        "paragraphs": [
            "暂拂尘襟思倍清，竹风山色乱泉声。",
            "安民功浅君恩重，又策羸蹄向古城。"
        ],
        "notes": "",
        "id": "385b94c755972c434f45d7832646ea13"
    },
    {
        "author": "王钦若",
        "dynasty": "宋",
        "type": "诗",
        "rhythmic": "",
        "title": "咏华林书院",
        "preface": "",
        "paragraphs": [
            "文明尊北极，孝友播南昌。",
            "礼法儿孙睦，雍和道路扬。",
            "地灵浮喜气，山近接岚光。",
            "投辖添宾榻，鸣鼙启食堂。",
            "纸窗𫇴酒响，竹径焙茶香。",
            "克己甘藜藿，矜贫济稻粱。",
            "时平安九族，家计庆千箱。",
            "每听游僧说，神清鬓未霜。"
        ],
        "notes": "",
        "id": "3a08adc3c6e2a984cef073ca406f395d"
    },
    {
        "author": "王钦若",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "忆念西山玉隆友。"
        ],
        "notes": "",
        "id": "0db3ad22ebb615e10a73b5039d5eb63d"
    },
    {
        "author": "王钦若",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "春渍苔纹沿石塔，月含松韵杂琴声。"
        ],
        "notes": "",
        "id": "dacbc6180a1bbb5eabd93388c362b465"
    },
    {
        "author": "王钦若",
        "dynasty": "宋",
        "type": "诗",
        "rhythmic": "",
        "title": "句  其三",
        "preface": "",
        "paragraphs": [
            "石城松柏锁烟霞。"
        ],
        "notes": "",
        "id": "84c6502adc9edfc511f35b8200a05a86"
    },
    {
        "author": "王钦若",
        "dynasty": "宋",
        "type": "诗",
        "rhythmic": "",
        "title": "句  其四",
        "preface": "",
        "paragraphs": [
            "九重天阙梦掉臂，黄鸡白酒邻舍恩。"
        ],
        "notes": "",
        "id": "80bbe403513c2e2d3f31f66aa2f048db"
    },
    {
        "author": "王钦若",
        "dynasty": "宋",
        "type": "诗",
        "rhythmic": "",
        "title": "句  其五",
        "preface": "",
        "paragraphs": [
            "须知尧历初厘正，玉烛初从献岁来。"
        ],
        "notes": "",
        "id": "9552a23f225ab0e7d8fe44d76eda95eb"
    },
    {
        "author": "王钦若",
        "dynasty": "宋",
        "type": "诗",
        "rhythmic": "",
        "title": "句  其六",
        "preface": "",
        "paragraphs": [
            "龙带晚烟归洞府，雁拖秋色入衡阳。"
        ],
        "notes": "",
        "id": "f2e614cb17cde951e63dc1db9c54933b"
    }
]