[
    {
        "author": "魏克愚",
        "dynasty": "宋",
        "type": "诗",
        "rhythmic": "",
        "title": "游洞霄登蓬山隠居",
        "preface": "",
        "paragraphs": [
            "仙境孰为真，蓬山隠独清。",
            "树林阴上下，楼观影峥嵘。",
            "雨送流泉响，禽供捣药声。",
            "何须天柱顶，身已在空明。"
        ],
        "notes": "",
        "id": "30cc0baca968d13ad0c7bf8a36559227"
    },
    {
        "author": "魏克愚",
        "dynasty": "宋",
        "type": "诗",
        "rhythmic": "",
        "title": "游洞霄登秀楼",
        "preface": "",
        "paragraphs": [
            "暝色秀林霏，危楼挹翠微。",
            "静中知必寿，乐矣自忘归。",
            "道话清堪对，尘襟净欲飞。",
            "金丹在何许，我欲扣玄机。"
        ],
        "notes": "",
        "id": "aef0b71bef31a8ab47d6fe646c9c4d2d"
    }
]