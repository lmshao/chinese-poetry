[
    {
        "author": "翁泳",
        "dynasty": "宋",
        "type": "诗",
        "rhythmic": "",
        "title": "己未秋登城北楼",
        "preface": "",
        "paragraphs": [
            "脚底江南第一州，台城北上小淹留。",
            "难忘故国千年恨，不尽长江万古流。",
            "目断中原谁击楫，秋来多雨独登楼。",
            "举头忽见长安日，一醉能消太白愁。"
        ],
        "notes": "",
        "id": "8814653513a64d2a6057d11e8f58dca8"
    },
    {
        "author": "翁泳",
        "dynasty": "宋",
        "type": "诗",
        "rhythmic": "",
        "title": "陪周溪园登赏心亭",
        "preface": "",
        "paragraphs": [
            "建业城楼四面窗，赏心胜处冠南邦。",
            "石头西峙云藏寺，水面南浮月满江。",
            "故国秋深人自老，新河夜遁虏谁降。",
            "高人登眺同怀古，忽有飞来白鹭双。"
        ],
        "notes": "",
        "id": "c1642b27774578d1df0cfc83a0e5fd01"
    }
]