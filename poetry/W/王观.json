[
    {
        "author": "王观",
        "dynasty": "宋",
        "type": "诗",
        "rhythmic": "",
        "title": "游侠曲",
        "preface": "",
        "paragraphs": [
            "雪拥燕南道，酒阑中夜行。",
            "千里不见雠，怒须如立钉。",
            "出门气吹雾，南山鸡未啼。",
            "腰间解下聂政刀，袖中掷去朱亥椎，冷笑邯郸乳口儿。"
        ],
        "notes": "",
        "id": "7c3c929fcf8a0ed2a71e43e46b510169"
    },
    {
        "author": "王观",
        "dynasty": "宋",
        "type": "诗",
        "rhythmic": "",
        "title": "莫恼翁",
        "preface": "",
        "paragraphs": [
            "谷垂干穗豆垂角，雨足年登不胜乐。",
            "乌巾紫领银须长，白酒满杯翁自酌。",
            "翁醉不知秋色凉，儿捋翁须孙撼床。",
            "莫恼翁，翁年已高万事慵。"
        ],
        "notes": "",
        "id": "93ed740e60df211920c4e919ad9a279d"
    },
    {
        "author": "王观",
        "dynasty": "宋",
        "type": "诗",
        "rhythmic": "",
        "title": "醉眠亭",
        "preface": "",
        "paragraphs": [
            "松陵江畔客，筑室从何年。",
            "世俗徒纷纷，不知李子贤。",
            "在彼既不知，不如醉且眠。",
            "声名衮衮谁知命，醉非爱酒眠非病。",
            "长江浑浑无古今，群山回合来相映。",
            "呼奴沽酒不可迟，买鱼斫鲙烦老妻。",
            "何必纫绳系飞兔，百年长短空自知。",
            "直将竛虱视天地，冥冥支枕穷四时。",
            "九衢足尘土，朱门多是非。",
            "秋风老莼鲈，扁舟何日归。"
        ],
        "notes": "",
        "id": "d6cf37b2ac91dd66130a55d905d89110"
    },
    {
        "author": "王观",
        "dynasty": "宋",
        "type": "诗",
        "rhythmic": "",
        "title": "九日石庄阻雨",
        "preface": "",
        "paragraphs": [
            "佳节不易至，故园胡未归。",
            "对雨坐长叹，中心如有违。",
            "登高望川陆，重阴蔽云霏。",
            "晚禾易生耳，豆落将为萁。",
            "农功既莫惜，孰云佳菊开。",
            "掇英泛美酒，已负邻翁期。"
        ],
        "notes": "",
        "id": "a938531171687135235c4a42e74d0a25"
    },
    {
        "author": "王观",
        "dynasty": "宋",
        "type": "诗",
        "rhythmic": "",
        "title": "九日狼山",
        "preface": "",
        "paragraphs": [
            "山盘水转小桥通，殿角峥嵘倚乱峰。",
            "世上自闻真法力，岩前无复白狼踪。",
            "蜃喷海气昏危塔，龙戏江声杂暮钟。",
            "为爱赞公房外月，解鞍求宿愿从容。"
        ],
        "notes": "",
        "id": "1bddc323ee9373168447eb09b34345c6"
    },
    {
        "author": "王观",
        "dynasty": "宋",
        "type": "诗",
        "rhythmic": "",
        "title": "九龙岩",
        "preface": "",
        "paragraphs": [
            "山寒蛰龙眠忽醒，黄衣九老岩下行。",
            "手持屈曲千岁藤，虑惊世人藏姓名。",
            "山前樵子折腰迎，九老相顾笑不停。",
            "摧天霹雳飞一声，举目惟见烟冥冥。",
            "开山老僧为余说，异事传闻忘岁月。",
            "至今山椒泉满地，赤白绕空中不竭。",
            "好分余泽入千家，免使辛勤夜蹋车。"
        ],
        "notes": "",
        "id": "eeeea528d304ac4d6ca7fd6638dd5a23"
    },
    {
        "author": "王观",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "思沾道湿黄梅雨，敢放宫恩石井冰。"
        ],
        "notes": "",
        "id": "c6ae52b7167b3de8e34cff8bf9341a8c"
    },
    {
        "author": "王观",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "炎威不到轩窗外，冷气常存枕簟中。"
        ],
        "notes": "",
        "id": "dfa260b096e1291fb429da0a18e3bcef"
    },
    {
        "author": "王观",
        "dynasty": "唐",
        "type": "诗",
        "rhythmic": "",
        "title": "早行",
        "preface": "",
        "paragraphs": [
            "鸡唱催人起，又生前去愁。",
            "路明残月在，山露宿云收。",
            "村店烟火动，渔家灯烛幽。",
            "趋名与趋利，行役几时休。"
        ],
        "notes": "",
        "id": "c3084e12246fa4155cc7d22cefccc9c7"
    },
    {
        "author": "王观",
        "dynasty": "宋",
        "type": "词",
        "rhythmic": "临江仙",
        "title": "",
        "preface": "",
        "paragraphs": [
            "别岸相逢何草草，扁舟两岸垂杨。",
            "绣屏珠箔绮香囊。",
            "酒深歌拍缓，愁入翠眉长。",
            "燕子归来人去也，此时无奈昏黄。",
            "桃花应是我心肠。",
            "不禁微雨，流泪湿红妆。"
        ],
        "notes": "",
        "id": "4457c51f4bb83cd079a76e68dd07fbf9"
    },
    {
        "author": "王观",
        "dynasty": "宋",
        "type": "词",
        "rhythmic": "减字木兰花",
        "title": "",
        "preface": "",
        "paragraphs": [
            "才鸣□鼓。",
            "曲奏仙音如乐府。",
            "美似梨园。",
            "一派箫韶列玳筵。",
            "使人清耳。",
            "满尘宾朋皆欢喜。",
            "劝饮金荷。",
            "祝寿延长福更多。"
        ],
        "notes": "",
        "id": "4d567b8b6ae05e814c1c2d841c123fd8"
    },
    {
        "author": "王观",
        "dynasty": "宋",
        "type": "词",
        "rhythmic": "减字木兰花",
        "title": "",
        "preface": "",
        "paragraphs": [
            "春光景媚。",
            "花褪残红炎天气。",
            "蝉噪高枝。",
            "雁叫长空雪乱飞。",
            "四时如箭。",
            "八节忙忙频改换。",
            "满捧金彝。",
            "祝寿如同海岳齐。"
        ],
        "notes": "",
        "id": "395e1d207f04e94f684feacaa0929563"
    },
    {
        "author": "王观",
        "dynasty": "宋",
        "type": "词",
        "rhythmic": "减字木兰花",
        "title": "",
        "preface": "",
        "paragraphs": [
            "三皇五帝。",
            "古代英雄闲争气。",
            "勇猛韩彭。",
            "十大功劳空有名。",
            "休谈人我。",
            "大限催煎如何亸。",
            "前酌觥舡。",
            "祝寿如同海月圆。"
        ],
        "notes": "",
        "id": "4d20b6e5730a988f7b96a3b729a5a84d"
    },
    {
        "author": "王观",
        "dynasty": "宋",
        "type": "词",
        "rhythmic": "减字木兰花",
        "title": "",
        "preface": "",
        "paragraphs": [
            "百年能几。",
            "似数巡环无了日。",
            "有限时光。",
            "玉兔金鸟晓夜忙。",
            "幸逢清世。",
            "最好排筵斟绿蚁。",
            "满捧金蕉。",
            "祝寿如松永不凋。"
        ],
        "notes": "",
        "id": "0287f80f4095e322d85ea989343315b0"
    },
    {
        "author": "王观",
        "dynasty": "宋",
        "type": "词",
        "rhythmic": "减字木兰花",
        "title": "",
        "preface": "",
        "paragraphs": [
            "新秋气肃。",
            "此时仙翁曾诞育。",
            "禀赋应遍。",
            "绿□朱颜似少年。",
            "阶庭兰玉。",
            "行见儿孙俱曳绿。",
            "更祝遐龄。",
            "愿比壮椿过八千。"
        ],
        "notes": "",
        "id": "f4e0647eea9becaffd4d96e164b2a9d5"
    },
    {
        "author": "王观",
        "dynasty": "宋",
        "type": "词",
        "rhythmic": "减字木兰花",
        "title": "",
        "preface": "",
        "paragraphs": [
            "角声三品。",
            "银漏更残将欲尽。",
            "盏盏华筵。",
            "玉粒琼瓯散又圆。",
            "知君洪量。",
            "不用推辞须一上。",
            "满劝殷勤。",
            "祝寿如同福禄星。"
        ],
        "notes": "",
        "id": "0206aa00fe734ebb23de50bd02cc40c2"
    },
    {
        "author": "王观",
        "dynasty": "宋",
        "type": "词",
        "rhythmic": "减字木兰花",
        "title": "",
        "preface": "",
        "paragraphs": [
            "今晨佳宴。",
            "昨夜南极星光现。",
            "鹤舞青霁，丹凤呈祥瑞气飘。",
            "仙书来诏。",
            "绿鬓朱颜长不老。",
            "满劝香醪。",
            "祝寿如云转转高。"
        ],
        "notes": "",
        "id": "a0acba125b41896acce665fd224a16bc"
    },
    {
        "author": "王观",
        "dynasty": "宋",
        "type": "词",
        "rhythmic": "减字木兰花",
        "title": "",
        "preface": "",
        "paragraphs": [
            "多愁早老。",
            "着甚由来闲烦恼。",
            "休管浮名。",
            "安乐身康似宝珍。",
            "酒逢知己，好向尊前朝日醉。",
            "满劝瑶觥。",
            "祝寿如山岁岁青。"
        ],
        "notes": "",
        "id": "21addf6aeaa04cbc550046e35c58243f"
    },
    {
        "author": "王观",
        "dynasty": "宋",
        "type": "词",
        "rhythmic": "减字木兰花",
        "title": "",
        "preface": "",
        "paragraphs": [
            "红牙初展。",
            "象板如云遮娇面。",
            "曲按宫商。",
            "声遏行云绕画梁。",
            "正当衮遍。",
            "休唱阳关人肠断。",
            "劝饮流霞。",
            "祝寿千年转更加。"
        ],
        "notes": "",
        "id": "d1eade0560e97f10a1192485c313fffe"
    },
    {
        "author": "王观",
        "dynasty": "宋",
        "type": "词",
        "rhythmic": "减字木兰花",
        "title": "",
        "preface": "",
        "paragraphs": [
            "天之美禄。",
            "会饮思量平生福。",
            "一硕刘伶，五斗将来且解酲。",
            "百年长解。",
            "三万六千能几日。",
            "劝饮瑶觞。",
            "祝寿不如岁月长。"
        ],
        "notes": "",
        "id": "f6bacd4cbc308ab811bc50f2433906bb"
    },
    {
        "author": "王观",
        "dynasty": "宋",
        "type": "词",
        "rhythmic": "减字木兰花",
        "title": "",
        "preface": "",
        "paragraphs": [
            "花筵布巧。",
            "绿绕红□花枝闹。",
            "朵朵风流。",
            "好向尊前插满头。",
            "此花妖艳。",
            "愿得年年长相见。",
            "满劝金锺。",
            "祝寿如花岁岁红。"
        ],
        "notes": "",
        "id": "850c9e08038908b53f2f61bad16d8b91"
    },
    {
        "author": "王观",
        "dynasty": "宋",
        "type": "词",
        "rhythmic": "减字木兰花",
        "title": "",
        "preface": "",
        "paragraphs": [
            "寿星明久。",
            "寿曲高歌沉醉后。",
            "寿烛荣煌。",
            "手把金炉爇寿香。",
            "满斟寿酒。",
            "我意殷勤来祝寿。",
            "问寿如何。",
            "寿比南山福更多。"
        ],
        "notes": "",
        "id": "9ad1e8173d42a970c3abc42a87b0988c"
    },
    {
        "author": "王观",
        "dynasty": "宋",
        "type": "词",
        "rhythmic": "减字木兰花",
        "title": "",
        "preface": "",
        "paragraphs": [
            "瑞云仙雾。",
            "拂晓重重遮绣户。",
            "一炷清香。",
            "千尺流霞入寿觞。",
            "家门转好。",
            "从此应须长不老。",
            "来岁春风。",
            "看拜西枢小令公。"
        ],
        "notes": "",
        "id": "c0a00bdd061a9ae8756a080e602a9850"
    },
    {
        "author": "王观",
        "dynasty": "宋",
        "type": "词",
        "rhythmic": "卜算子",
        "title": "",
        "preface": "",
        "paragraphs": [
            "水是眼波横，山是眉峰聚。",
            "欲问行人去那边，眉眼盈盈处。",
            "才始送春归，又送君归去。",
            "若到江东赶上春，千万和春住。"
        ],
        "notes": "",
        "id": "dfc95b9257a414c58215f419a98220b7"
    },
    {
        "author": "王观",
        "dynasty": "宋",
        "type": "词",
        "rhythmic": "天香",
        "title": "",
        "preface": "",
        "paragraphs": [
            "霜瓦鸳鸯，风帘翡翠，今年早是寒少。",
            "矮钉明窗，侧开朱户，断莫乱教人到。",
            "重阴未解，云共雪、商量不了。",
            "青帐垂毡要密，红炉收围宜小。",
            "呵梅弄妆试巧。",
            "绣罗衣、瑞云芝草。",
            "伴我语时同语，笑时同笑。",
            "已被金尊劝倒。",
            "又唱个新词故相恼。",
            "尽道穷冬，元来恁好。"
        ],
        "notes": "",
        "id": "2df7680756eeff9384063bb2cfc0eda8"
    },
    {
        "author": "王观",
        "dynasty": "宋",
        "type": "词",
        "rhythmic": "失调名",
        "title": "",
        "preface": "",
        "paragraphs": [
            "十三妮子绿窗中。"
        ],
        "notes": "",
        "id": "b3a44d963f68a750ff7b86cbdcdc76ac"
    },
    {
        "author": "王观",
        "dynasty": "宋",
        "type": "词",
        "rhythmic": "庆清朝慢・庆清朝",
        "title": "",
        "preface": "",
        "paragraphs": [
            "调雨为酥，催冰做水，东君分付春还。",
            "何人便将轻暖，点破残寒。",
            "结伴踏青去好，平头鞋子小双鸾。",
            "烟郊外，望中秀色，如有无间。",
            "晴则个，阴则个，饾饤得天气，有许多般。",
            "须教镂花拨柳，争要先看。",
            "不道吴绫绣袜，香泥斜沁几行斑。",
            "东风巧，尽收翠绿，吹在眉山。"
        ],
        "notes": "",
        "id": "380c720f0a932d07501b7e1baa37115c"
    },
    {
        "author": "王观",
        "dynasty": "宋",
        "type": "词",
        "rhythmic": "忆黄梅",
        "title": "",
        "preface": "",
        "paragraphs": [
            "枝上叶儿未展。",
            "已有坠红千片。",
            "春意怎生防，怎不怨。",
            "被我安排，矮牙床斗帐，和娇艳。",
            "移在花丛里面。",
            "请君看。",
            "惹清香，偎媚暖。",
            "爱香爱暖金杯满。",
            "问春怎管。",
            "大家拼、便做东风，总吹交零乱。",
            "犹肯自、输我鸳鸯一半。"
        ],
        "notes": "",
        "id": "3cfff48c10f9ef74b9972225289f8f80"
    },
    {
        "author": "王观",
        "dynasty": "宋",
        "type": "词",
        "rhythmic": "木兰花令",
        "title": "",
        "preface": "",
        "paragraphs": [
            "铜驼陌上新正后。",
            "第一风流除是柳。",
            "勾牵春事不如梅，断送离人强似酒。",
            "东君有意偏撋就。",
            "惯得腰肢真个瘦。",
            "阿谁道你不思量，因甚眉头长恁皱。"
        ],
        "notes": "",
        "id": "c528331ed39f902b1ab7b12774f6f5e7"
    },
    {
        "author": "王观",
        "dynasty": "宋",
        "type": "词",
        "rhythmic": "江城梅花引",
        "title": "",
        "preface": "",
        "paragraphs": [
            "年年江上见寒梅。",
            "暗香来。",
            "为谁开。",
            "疑是月宫、仙子下瑶台。",
            "冷艳一枝春在手，故人远，相思寄与谁。",
            "怨极恨极嗅香蕊。",
            "念此情，家万里。",
            "暮霞散绮。",
            "楚天碧、片片轻飞。",
            "为我多情，特地点征衣。",
            "花易飘零人易老，正心碎，那堪塞管吹。"
        ],
        "notes": "",
        "id": "b0724305e1fc51b83b0ebf6a48532815"
    },
    {
        "author": "王观",
        "dynasty": "宋",
        "type": "词",
        "rhythmic": "浪淘沙",
        "title": "",
        "preface": "",
        "paragraphs": [
            "素手水晶盘。",
            "垒起仙丸。",
            "红绡剪碎却成团。",
            "逗得安排金粟遍，何似鸡冠。",
            "味胜玉浆寒。",
            "只被宜酸。",
            "莫将荔子一般看。",
            "色淡香消僝僽损，才到长安。"
        ],
        "notes": "",
        "id": "86e77a0058b8f6abc58c14bf98a04c2b"
    },
    {
        "author": "王观",
        "dynasty": "宋",
        "type": "词",
        "rhythmic": "清平乐",
        "title": "",
        "preface": "",
        "paragraphs": [
            "宜春小苑。",
            "处处花开满。",
            "学得红妆红要浅。",
            "催上金车要看。",
            "君王曲宴瑶池。",
            "小舟掠水如飞。",
            "夺得锦标归去，匆匆不惜罗衣。"
        ],
        "notes": "",
        "id": "81139b99b6ecf6d4ed344170832c16a1"
    },
    {
        "author": "王观",
        "dynasty": "宋",
        "type": "词",
        "rhythmic": "清平乐",
        "title": "",
        "preface": "",
        "paragraphs": [
            "黄金殿里。",
            "烛影双龙戏。",
            "劝得官家真个醉。",
            "进酒犹呼万岁。",
            "折旋舞彻伊州。",
            "君恩与整搔头。",
            "一夜御前宣住，六宫多少人愁。"
        ],
        "notes": "",
        "id": "f94f2de3a07c33872b53c92d55dce52f"
    },
    {
        "author": "王观",
        "dynasty": "宋",
        "type": "词",
        "rhythmic": "生查子",
        "title": "",
        "preface": "",
        "paragraphs": [
            "关山魂梦长，塞雁音书少。",
            "两鬓可怜青，一夜相思老。",
            "归傍碧纱窗，说与人人道。",
            "真个别离难，不似相逢好。"
        ],
        "notes": "",
        "id": "545ff5a2a936715af24dd1281fe1f6ad"
    },
    {
        "author": "王观",
        "dynasty": "宋",
        "type": "词",
        "rhythmic": "红芍药",
        "title": "",
        "preface": "",
        "paragraphs": [
            "人生百岁，七十稀少。",
            "更除十年孩童小。",
            "又十年昏老。",
            "都来五十载，一半被、睡魔分了。",
            "那二十五载之中，宁无些个烦恼。",
            "仔细思量，好追欢及早。",
            "遇酒追朋笑傲。",
            "任玉山摧倒。",
            "沈醉且沈醉，人生似、露垂芳草。",
            "幸新来、有酒如渑，结千秋歌笑。"
        ],
        "notes": "",
        "id": "df9a77d7fd2819785d076744f8978def"
    },
    {
        "author": "王观",
        "dynasty": "宋",
        "type": "词",
        "rhythmic": "菩萨蛮",
        "title": "",
        "preface": "",
        "paragraphs": [
            "单于吹落山头月。",
            "漫漫江上沙如雪。",
            "谁唱缕金衣。",
            "水寒船舫稀。",
            "芦花枫叶浦。",
            "忆抱琵琶语。",
            "身未发长沙。",
            "梦魂先到家。"
        ],
        "notes": "",
        "id": "e2d3799aa9407c9f94c74933620de3fe"
    },
    {
        "author": "王观",
        "dynasty": "宋",
        "type": "词",
        "rhythmic": "雨中花令",
        "title": "",
        "preface": "",
        "paragraphs": [
            "百尺清泉声陆续。",
            "映潇洒、碧梧翠竹。",
            "面千步回廊，重重帘幕，小枕敧寒玉。",
            "试展鲛绡看画轴。",
            "见一片、潇湘凝绿。",
            "待玉漏穿花，银河垂地，月上栏干曲。"
        ],
        "notes": "",
        "id": "f3c13f8e4c089536e04443777edf71a0"
    },
    {
        "author": "王观",
        "dynasty": "宋",
        "type": "词",
        "rhythmic": "高阳台",
        "title": "",
        "preface": "",
        "paragraphs": [
            "红入桃腮，青回柳眼，韶华已破三分。",
            "人不归来，空教草怨王孙。",
            "平明几点催花雨，梦半阑、敧枕初闻。",
            "问东君，因甚将春，老了闲人。",
            "东郊十里香尘满，旋安排玉勒，整顿雕轮。",
            "趁取芳时，共寻岛上红云。",
            "朱衣引马黄金带，算到头、总是虚名。",
            "莫闲愁，一半悲秋，一半伤春。"
        ],
        "notes": "",
        "id": "98eb0be45fc0cecb77d731b8b9e76c26"
    }
]