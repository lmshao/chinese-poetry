[
    {
        "author": "王揆",
        "dynasty": "宋",
        "type": "诗",
        "rhythmic": "",
        "title": "六快活诗",
        "preface": "",
        "paragraphs": [
            "湖外风物奇，长沙信难续。",
            "衡峰排古青，湘水湛寒绿。",
            "舟檝通大江，车轮会平陆。",
            "昔贤官是邦，仁泽流丰沃。",
            "今贤官是邦，刳啗人脂肉。",
            "怀昔甘棠化，伤今猛虎毒。",
            "然此一邦内，所乐人才六。",
            "漕与二宪僚，守连两通属。",
            "高堂日成会，深夜继以烛。",
            "帏幕皆绮纨，器皿尽金玉。",
            "歌喉若珠累，舞腰如素束。",
            "千态与万状，六官懽不足。",
            "因成快活诗，荐之尧舜目。"
        ],
        "notes": "",
        "id": "37a9fefeaf8fc117979a5509b957b377"
    },
    {
        "author": "王揆",
        "dynasty": "宋",
        "type": "诗",
        "rhythmic": "",
        "title": "游黄山留题",
        "preface": "",
        "paragraphs": [
            "地灵山秀景清虚，健羡游人兴有余。",
            "黄叶尽时分叠嶂，白云深处见精庐。",
            "去同灵运低前屐，回与浮丘揽右裾。",
            "自叹尘劳羁鞅甚，林泉高趣苦相疏。"
        ],
        "notes": "",
        "id": "119c011b73386b263b1b618b1e33394c"
    },
    {
        "author": "王揆",
        "dynasty": "唐",
        "type": "诗",
        "rhythmic": "",
        "title": "长沙六快诗",
        "preface": "",
        "paragraphs": [
            "湖外风物奇，长沙信难续。",
            "衡峰排古青，湘水湛寒绿。",
            "舟檝通大江，车轮会平陆。",
            "昔贤官是邦，仁泽流丰沃。",
            "今贤官是邦，刳啗人脂肉。",
            "怀昔甘棠花，伤今猛虎毒。",
            "然此一郡内，所乐人才六。",
            "漕与二宪僚，守连两通属。",
            "高堂日暮会，深夜继以烛。",
            "帏幕皆绮纨，器皿尽金玉。",
            "歌喉若珠累，舞腰如素束。",
            "千态与万状，六人欢不足。",
            "因成快活诗，荐之尧舜目。"
        ],
        "notes": "",
        "id": "37a9fefeaf8fc117979a5509b957b377"
    }
]