[
    {
        "author": "王以宁",
        "dynasty": "宋",
        "type": "诗",
        "rhythmic": "",
        "title": "道中闻九里香花",
        "preface": "",
        "paragraphs": [
            "不见江梅三百日，声断紫箫愁梦长。",
            "何许绿裙红帔客，御风来献返魂香。"
        ],
        "notes": "",
        "id": "89d95e96fbf259af13678e4590a79e21"
    },
    {
        "author": "王以宁",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "浩歌排两脚，蒙里横天涯。"
        ],
        "notes": "",
        "id": "c1e3b7dd6209a3363070216f9e68c34f"
    },
    {
        "author": "王以宁",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "人情十里白头浪，世事几番黄叶风。"
        ],
        "notes": "",
        "id": "7ff74fbcc26459470a165240b8a29c3c"
    },
    {
        "author": "王以宁",
        "dynasty": "宋",
        "type": "词",
        "rhythmic": "临江仙",
        "title": "",
        "preface": "",
        "paragraphs": [
            "闻道洛阳花正好，家家遮户春风。",
            "道人饮处百壶空。",
            "年年花下醉，看尽几番红。",
            "此拐又从何处去，飘蓬一任西东。",
            "语声虽异笑声同。",
            "一轮清夜月，何处不相逢。"
        ],
        "notes": "",
        "id": "4d2a14953b27d15670f1b13112a55a2a"
    },
    {
        "author": "王以宁",
        "dynasty": "宋",
        "type": "词",
        "rhythmic": "临江仙",
        "title": "",
        "preface": "",
        "paragraphs": [
            "此理循环如引锯，春来百草菲菲。",
            "道人一笑悟前非。",
            "功名真长物，夕霭与朝霏。",
            "梦褥清孙今绿隐，漫郎自许风期。",
            "江楼景物得旬时。",
            "平芜三百里，天阔夕阳迟。"
        ],
        "notes": "",
        "id": "19cc25d5e59358cce898da47d3905656"
    },
    {
        "author": "王以宁",
        "dynasty": "宋",
        "type": "词",
        "rhythmic": "临江仙",
        "title": "",
        "preface": "",
        "paragraphs": [
            "眼看西园红与紫，年来几度芳菲。",
            "吾生四十渐知非。",
            "祗思青箬笠，江上雨霏霏。",
            "饮酒但知寻夏季，不须远慕安期。",
            "丹成仙去是何时。",
            "龟藏何必学，春日正迟迟。"
        ],
        "notes": "",
        "id": "c66cf7a69407e0a0b98dc7637fe48b1d"
    },
    {
        "author": "王以宁",
        "dynasty": "宋",
        "type": "词",
        "rhythmic": "南歌子",
        "title": "",
        "preface": "",
        "paragraphs": [
            "未折江南柳，先开陇上梅。",
            "绿情红意到根荄。",
            "昨夜春随和气、已归来。",
            "忠力扶昌运，冲和保圣胎。",
            "阳功阴德好栽培。",
            "他日骑鲸仙路、指蓬莱。"
        ],
        "notes": "",
        "id": "b3ac25d3eb537873757ac94664c4725d"
    },
    {
        "author": "王以宁",
        "dynasty": "宋",
        "type": "词",
        "rhythmic": "好事近",
        "title": "",
        "preface": "",
        "paragraphs": [
            "白石读书房，世有斗南人杰。",
            "一段素襟清韵，似玉壶冰雪。",
            "仙家赤酒荐交梨，道眼况超越。",
            "来往十州三岛，跨一轮新月。"
        ],
        "notes": "",
        "id": "3bb3d6f476fdb406c34bedcc095ec158"
    },
    {
        "author": "王以宁",
        "dynasty": "宋",
        "type": "词",
        "rhythmic": "好事近",
        "title": "",
        "preface": "",
        "paragraphs": [
            "诗客少微家，世有斗南人杰。",
            "一段素襟清韵，似玉壶冰雪。",
            "怀中卿相饱经纶，况是好时节。",
            "我有太平歌颂，待形容贤业。"
        ],
        "notes": "",
        "id": "836e41eabca0785f532825e7943b1154"
    },
    {
        "author": "王以宁",
        "dynasty": "宋",
        "type": "词",
        "rhythmic": "庆双椿・浣溪沙",
        "title": "",
        "preface": "",
        "paragraphs": [
            "问政山头景气嘉。",
            "仙家绿酒荐菖芽。",
            "仙郎玉女共乘槎。",
            "学士文章舒锦绣，夫人冠帔烂云霞。",
            "寿香来是道人家。"
        ],
        "notes": "",
        "id": "5566476a25a56e4018a3fbfe7cf5d2d6"
    },
    {
        "author": "王以宁",
        "dynasty": "宋",
        "type": "词",
        "rhythmic": "念奴娇",
        "title": "",
        "preface": "",
        "paragraphs": [
            "晚烟凝碧。",
            "渐渔村山市，人归寂寂。",
            "有客飞舟还顾访，应讶纶巾敧侧。",
            "得意忘年，推诚投分，高论追元白。",
            "英标逸气，笑予穷抱真策。",
            "兴尽又复言归，秋风分袂，浩荡思无极。",
            "咫尺昭山明翠壁，那知中隐咸籍。",
            "说梦难听，闭门寻梦，肯念栖萍迹。",
            "浪吟狂醉，几时还共重得。"
        ],
        "notes": "",
        "id": "4399e6c11828329e900ad495ac2f6f95"
    },
    {
        "author": "王以宁",
        "dynasty": "宋",
        "type": "词",
        "rhythmic": "念奴娇",
        "title": "",
        "preface": "",
        "paragraphs": [
            "云收天碧。",
            "渐风高露冷，群喧初寂。",
            "远浦归舟荒渡口，搴篷横棹堤侧。",
            "一带澄江，十分蟾影，千里寒光白。",
            "襟怀迎爽，有人独步携策。",
            "遥想帘卷琼楼，凭阑凝望，此意知何极。",
            "声断琴箫双凤驾，凌厉飞仙同籍。",
            "问汉乘槎，采珠临海，往事空踪迹。",
            "莫辞吟赏，终宵清景难得。"
        ],
        "notes": "",
        "id": "ad3a823972809fb68da5c6e5eaa59606"
    },
    {
        "author": "王以宁",
        "dynasty": "宋",
        "type": "词",
        "rhythmic": "念奴娇",
        "title": "",
        "preface": "",
        "paragraphs": [
            "天工何意，碎琼珰玉佩，书空千尺。",
            "箬笠蓑衫扁舟下，淮口烟林如织。",
            "飞观嶙峋，子亭突兀，影浸澄淮碧。",
            "纶巾鹤氅，是谁独笑携策。",
            "遥想易水燕山，有人方醉赏，六花如席。",
            "云重天低酣歌罢，胆壮乾坤犹窄。",
            "射雉归来，铁鳞十万，踏碎千山白。",
            "紫箫声断，唤回春满南陌。"
        ],
        "notes": "",
        "id": "7a73ca9b6003bb1e41d694d09f7c6656"
    },
    {
        "author": "王以宁",
        "dynasty": "宋",
        "type": "词",
        "rhythmic": "感皇恩",
        "title": "",
        "preface": "",
        "paragraphs": [
            "千古洞庭湖，百川争注。",
            "雪浪银涛正如许。",
            "骑鲸诗客，浩气决云飞雾。",
            "背人歌欸乃，凌空去。",
            "我欲从公，翩然鹄举。",
            "未愿人间相君雨。",
            "笭箸短棹，是我平身真语。",
            "个中烟景好，烦公句。"
        ],
        "notes": "",
        "id": "5bfe69178b87b7733d8d7ff112b2e5df"
    },
    {
        "author": "王以宁",
        "dynasty": "宋",
        "type": "词",
        "rhythmic": "水调歌头",
        "title": "",
        "preface": "",
        "paragraphs": [
            "大别我知友，突兀起西州。",
            "十年重见，依旧秀色照清眸。",
            "常记鲒碕狂客，邀我登楼雪霁，杖策拥羊裘。",
            "山吐月千仞，残夜水明楼。",
            "黄粱梦，未觉枕，几经秋。",
            "与君邂逅，相逐飞步碧山头。",
            "举酒一觞今古，叹息英雄骨冷，清泪不能收。",
            "鹦鹉更谁赋，遗恨满芳洲。"
        ],
        "notes": "",
        "id": "f2b04439939e272d5ef989d4bd954adc"
    },
    {
        "author": "王以宁",
        "dynasty": "宋",
        "type": "词",
        "rhythmic": "水调歌头",
        "title": "",
        "preface": "",
        "paragraphs": [
            "岁晚橘洲上，老叶舞愁红。",
            "西山光翠，依旧影落酒杯中。",
            "人在子亭高处，下望长沙城郭，猎猎酒帘风。",
            "远水湛寒碧，独钓绿蓑翁。",
            "怀往事，追昨梦，转头空。",
            "孙郎前日，豪健颐指五都雄。",
            "起拥奇才剑客，十万银戈赤帻，歌鼓壮军容。",
            "何似裴相国，谈道老圭峰。"
        ],
        "notes": "",
        "id": "04adf2557f55c48b2aba2460184984dc"
    },
    {
        "author": "王以宁",
        "dynasty": "宋",
        "type": "词",
        "rhythmic": "浣溪沙",
        "title": "",
        "preface": "",
        "paragraphs": [
            "快雨疏风六月凉。",
            "貂蝉人著彩衣裳。",
            "肃然心拜玉炉香。",
            "相国趣还调鼎鼐，潘舆指日下潇湘。",
            "秋来江上接归航。"
        ],
        "notes": "",
        "id": "90cb6758486a14d9ed83f40d11f39c95"
    },
    {
        "author": "王以宁",
        "dynasty": "宋",
        "type": "词",
        "rhythmic": "浣溪沙",
        "title": "",
        "preface": "",
        "paragraphs": [
            "招福宫中第几真。",
            "餐花辟谷小夫人。",
            "天翁新与玉麒麟。",
            "我识外家西府相，玉壶冰雪照青春。",
            "小郎风骨已凌云。"
        ],
        "notes": "",
        "id": "2f7b754bf070349a36ce3a5e924a7581"
    },
    {
        "author": "王以宁",
        "dynasty": "宋",
        "type": "词",
        "rhythmic": "浣溪沙",
        "title": "",
        "preface": "",
        "paragraphs": [
            "艾胜迎薰寿缕长。",
            "碧篘酒泛绿蒲香。",
            "万家喜气在都粱。",
            "小阁幽轩新料理，舞衫歌扇且传觞。",
            "看君飞步上明光。"
        ],
        "notes": "",
        "id": "ab00808ef46fd2be1b5272a60924662d"
    },
    {
        "author": "王以宁",
        "dynasty": "宋",
        "type": "词",
        "rhythmic": "浣溪沙",
        "title": "",
        "preface": "",
        "paragraphs": [
            "起看船头蜀锦张。",
            "沙汀红叶舞斜阳。",
            "杖拿惊起睡鸳鸯。",
            "木落群山雕玉□，霜和冷月浸澄江。",
            "疏篷今夜梦潇湘。"
        ],
        "notes": "",
        "id": "6d7110f10b4a1cd805603b3856df94d9"
    },
    {
        "author": "王以宁",
        "dynasty": "宋",
        "type": "词",
        "rhythmic": "渔家傲",
        "title": "",
        "preface": "",
        "paragraphs": [
            "往事闲思人共怕。",
            "十年塞上烟尘亚。",
            "百万铁衣驰铁马。",
            "都弄罢。",
            "八风断送归莲社。",
            "卖药得钱休教化。",
            "归来醉卧蜗牛舍。",
            "一颗明珠元不夜。",
            "非待借。",
            "神光穿透诸天下。"
        ],
        "notes": "",
        "id": "b3364158b5aa2e0f2b614e2bae9cea03"
    },
    {
        "author": "王以宁",
        "dynasty": "宋",
        "type": "词",
        "rhythmic": "满庭芳",
        "title": "",
        "preface": "",
        "paragraphs": [
            "千古黄州，雪堂奇胜，名与赤壁齐高。",
            "竹楼千字，笔势压江涛。",
            "笑问江头皓月，应曾照、今古英豪。",
            "菖蒲酒，窊尊无恙，聊共访临皋。",
            "陶陶。",
            "谁晤对，粲花吐论，宫锦纫袍。",
            "借银涛雪浪，一洗尘劳。",
            "好在江山如画，人易老、双鬓难茠。",
            "升平代，凭高望远，当赋反离骚。"
        ],
        "notes": "",
        "id": "e7733cd1ceebeb408dd1781f65c98276"
    },
    {
        "author": "王以宁",
        "dynasty": "宋",
        "type": "词",
        "rhythmic": "满庭芳",
        "title": "",
        "preface": "",
        "paragraphs": [
            "五十七年，侵寻老矣，小庵初筑林坰。",
            "故人相过，喜雪舞祥霙。",
            "遍野跳珠浅玉，纵儿童、收满金瓶。",
            "明年待，洗光银海，袖手看升平。",
            "先生。",
            "齐物久，蚁丘罢战，蜗角休征。",
            "趁尊前身健，有酒须倾。",
            "随分村歌社舞，何须问、武宿文星。",
            "忘怀矣，未能忘酒，相与醉忘形。"
        ],
        "notes": "",
        "id": "7fb80ee11e7323e9296105d7687b8262"
    },
    {
        "author": "王以宁",
        "dynasty": "宋",
        "type": "词",
        "rhythmic": "满庭芳",
        "title": "",
        "preface": "",
        "paragraphs": [
            "千古南阳，刘郎乡国，依约楚俗秦风。",
            "英姿豪气，耆旧笑谈中。",
            "珰佩来从帝所，许洲花、潭菊从容。",
            "霜秋晓，凉生日观，极目送飞鸿。",
            "主公。",
            "天下士，挥豪万字，一饮千锺。",
            "醉高歌起舞，唤醒人龙。",
            "我自人间漫浪，平生事、南北西东。",
            "辞公去，寒眸激电，曾识小安丰。"
        ],
        "notes": "",
        "id": "52ddadd0c7e69da5b6d44a7ca6d16bc2"
    },
    {
        "author": "王以宁",
        "dynasty": "宋",
        "type": "词",
        "rhythmic": "满庭芳",
        "title": "",
        "preface": "",
        "paragraphs": [
            "山耸方壶，潮通碧海，江东自昔名家。",
            "玉真仙子，珰佩粲朝霞。",
            "一种天香胜味，笑杨梅、不数枇杷。",
            "难模写，牟尼妙质，光透紫丹砂。",
            "咨嗟。",
            "如此辈，不知何为，留滞天涯。",
            "料甘心远引，无意纷华。",
            "一任姚黄魏紫，供吟赏、银烛笼纱。",
            "南游士，日餐千颗，不愿九霞车。"
        ],
        "notes": "",
        "id": "cec43fac37a9a345a75bcd33a4fb20d2"
    },
    {
        "author": "王以宁",
        "dynasty": "宋",
        "type": "词",
        "rhythmic": "蓦山溪",
        "title": "",
        "preface": "",
        "paragraphs": [
            "雕弓绣帽。",
            "戏马秦淮道。",
            "风入马啼轻，曾踏遍、淮堤芳草。",
            "飞英点点，春事已阑珊，风雨横，别离多，断送英雄老。",
            "功名终在，休惜芳尊倒。",
            "谈笑下燕云，看千里、风驱电扫。",
            "男儿此事，莫待鬓丝棼，汉都护，万年觞，玉殿春风早。"
        ],
        "notes": "",
        "id": "29adcee09e4e72a8b421aa67acf32c0b"
    },
    {
        "author": "王以宁",
        "dynasty": "宋",
        "type": "词",
        "rhythmic": "蓦山溪",
        "title": "",
        "preface": "",
        "paragraphs": [
            "平山堂上，侧盏歌南浦。",
            "醉望五州山，渺千里、银涛东注。",
            "钱郎英远，满腹贮精神，窥素壁，墨栖鸦，历历题诗处。",
            "风裘雪帽，踏遍荆湘路。",
            "回首古扬州，沁天外、残霞一缕。",
            "德星光次，何日照长沙，渔夫曲，竹枝词，万古歌来暮。"
        ],
        "notes": "",
        "id": "0b3bcdc323e3d5abaaf2529388a6132f"
    },
    {
        "author": "王以宁",
        "dynasty": "宋",
        "type": "词",
        "rhythmic": "虞美人",
        "title": "",
        "preface": "",
        "paragraphs": [
            "归来峰下霜如水。",
            "明月三千里。",
            "幽人独立瞰长淮。",
            "谁棹扁舟一叶、趁潮来。",
            "洞庭湖上银涛观。",
            "忆我烟蓑伴。",
            "此身天地一浮萍。",
            "去国十年华发、欲星星。"
        ],
        "notes": "",
        "id": "07ffa3813adff6e2e57303cff2de2e65"
    },
    {
        "author": "王以宁",
        "dynasty": "宋",
        "type": "词",
        "rhythmic": "踏莎行",
        "title": "",
        "preface": "",
        "paragraphs": [
            "位正三槐，光生九族。",
            "人间一梦黄粱熟。",
            "迩来荆楚地行仙，卜居深在延原北。",
            "笑问从前，谁调玉烛。",
            "当筵鲍老那能曲。",
            "山中饮酒是生涯，欲归未果成烦促。"
        ],
        "notes": "",
        "id": "8e373ad3b6e15e206d46d8873da70586"
    },
    {
        "author": "王以宁",
        "dynasty": "宋",
        "type": "词",
        "rhythmic": "踏莎行",
        "title": "",
        "preface": "",
        "paragraphs": [
            "我自山中，渔樵冷族。",
            "一丘一壑平生熟。",
            "朅来江海寄馀生，心兵语阱频奔北。",
            "九里灵河，十分光烛。",
            "分辉借润须邻曲。",
            "柳家兄弟莫瞋人，狂奴小户元低促。"
        ],
        "notes": "",
        "id": "61ce267a0a7154a14e47adc151f03051"
    },
    {
        "author": "王以宁",
        "dynasty": "宋",
        "type": "词",
        "rhythmic": "踏莎行",
        "title": "",
        "preface": "",
        "paragraphs": [
            "梦褥光宗，河东右族。",
            "向来到耳声华熟。",
            "游从两世纪金兰，风流二阮居南北。",
            "今夕何辰，相亲灯烛。",
            "一廛我愿依韦曲。",
            "长君未可赋骊驹，山人莫为蒲轮促。"
        ],
        "notes": "",
        "id": "4d86a89fd4df26a64da6d432d614cca9"
    },
    {
        "author": "王以宁",
        "dynasty": "宋",
        "type": "词",
        "rhythmic": "鹧鸪天",
        "title": "",
        "preface": "",
        "paragraphs": [
            "瑞雪当空舞素英。",
            "玳筵收得满金瓶。",
            "洗教双眼明如镜，看取黄河几度清。",
            "龟畀寿，鹤为形。",
            "年年长愿见仪刑。",
            "他年林下逢彭祖，唤作谁家小后生。"
        ],
        "notes": "",
        "id": "57df7b3f5edcf5323d0d014be917ac64"
    },
    {
        "author": "王以宁",
        "dynasty": "宋",
        "type": "词",
        "rhythmic": "鹧鸪天",
        "title": "",
        "preface": "",
        "paragraphs": [
            "桃李纷纷春事催。",
            "桐花风定牡丹开。",
            "天麟下作人间瑞，玉燕清宵入梦来。",
            "红玉酎，紫霞杯。",
            "五云深处望三台。",
            "君家况有庭前柏，好个擎天八柱材。"
        ],
        "notes": "",
        "id": "60c339f6e0ebf7a8cda46a29f13e3b42"
    },
    {
        "author": "王以宁",
        "dynasty": "宋",
        "type": "词",
        "rhythmic": "鹧鸪天",
        "title": "",
        "preface": "",
        "paragraphs": [
            "帝乙何年骑玉龙。",
            "武夷仙伯笑相从。",
            "长庚瑞应游仙梦，碧藕花开解愠风。",
            "歌既醉，乐元丰。",
            "明良相悦寿无穷。",
            "野人更有深深祝，笑指三台十八公。"
        ],
        "notes": "",
        "id": "204f735deba1fcb63417fe810212b9d4"
    },
    {
        "author": "王以宁",
        "dynasty": "宋",
        "type": "词",
        "rhythmic": "鹧鸪天",
        "title": "",
        "preface": "",
        "paragraphs": [
            "昔有书生荐寿杯。",
            "清词妙绝贺方回。",
            "黄花也欲为君寿，先向重阳六日开。",
            "跻楚俗，上春台。",
            "政成归去位三台。",
            "明年寿酒君王劝，知有传宣敕使来。"
        ],
        "notes": "",
        "id": "f0a1f02ac507e208746e491389a1f7fb"
    }
]