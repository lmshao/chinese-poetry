[
    {
        "author": "翁宏",
        "dynasty": "宋",
        "type": "诗",
        "rhythmic": "",
        "title": "宫词",
        "preface": "",
        "paragraphs": [
            "又是春残也，如何出翠帷。",
            "落花人独立，微雨燕双飞。",
            "寓目魂将断，经年梦亦非。",
            "那堪向秋夕，萧飒暮蟾辉。"
        ],
        "notes": "",
        "id": "746b38081c8e9db5cd2b31ba0027cf77"
    },
    {
        "author": "翁宏",
        "dynasty": "宋",
        "type": "诗",
        "rhythmic": "",
        "title": "秋风曲",
        "preface": "",
        "paragraphs": [
            "又是秋残也，无聊意若何。",
            "客程江外远，归思夜深多。",
            "岘首飞黄叶，湘湄走白波。",
            "仍闻汉都护，今岁合休戈。"
        ],
        "notes": "",
        "id": "43aded29d9745df2144c0ad49d552556"
    },
    {
        "author": "翁宏",
        "dynasty": "宋",
        "type": "诗",
        "rhythmic": "",
        "title": "赠衡山廖融南游",
        "preface": "",
        "paragraphs": [
            "病卧瘴云间，莓苔渍竹关。",
            "孤吟牛渚月，老忆洞庭山。",
            "壮志潜消尽，淳风竟未还。",
            "今朝忽相遇，执手一开颜。"
        ],
        "notes": "",
        "id": "bd05ba0278755af1dea3f2e70ab988a4"
    },
    {
        "author": "翁宏",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "风高弓力大，霜重角声干。"
        ],
        "notes": "",
        "id": "8f72c350db51ff0bc31635aa09e85268"
    },
    {
        "author": "翁宏",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "客帆来异域，别岛落蟠桃。"
        ],
        "notes": "",
        "id": "88107eae448b643afc14d71e7d4f6051"
    },
    {
        "author": "翁宏",
        "dynasty": "宋",
        "type": "诗",
        "rhythmic": "",
        "title": "句  其三",
        "preface": "",
        "paragraphs": [
            "寒清万国土，冷鬭四维根。"
        ],
        "notes": "",
        "id": "1db85847052df378a2824631301fc64b"
    },
    {
        "author": "翁宏",
        "dynasty": "宋",
        "type": "诗",
        "rhythmic": "",
        "title": "句  其四",
        "preface": "",
        "paragraphs": [
            "漏光残井甃，缺影背山椒。"
        ],
        "notes": "",
        "id": "83d68f4d107d4e41c87a0a08b0031a69"
    },
    {
        "author": "翁宏",
        "dynasty": "宋",
        "type": "诗",
        "rhythmic": "",
        "title": "句  其五",
        "preface": "",
        "paragraphs": [
            "万木残秋里，孤舟半夜猿。"
        ],
        "notes": "",
        "id": "4c98224844f7ddda74c5a053dbaf7f9a"
    },
    {
        "author": "翁宏",
        "dynasty": "宋",
        "type": "诗",
        "rhythmic": "",
        "title": "句  其六",
        "preface": "",
        "paragraphs": [
            "因寻买珠客，误入射猿家。"
        ],
        "notes": "",
        "id": "3deb66e5f6e20915a97ac7758c8a573e"
    },
    {
        "author": "翁宏",
        "dynasty": "宋",
        "type": "诗",
        "rhythmic": "",
        "title": "句  其七",
        "preface": "",
        "paragraphs": [
            "何处残春夜，和花落古宫。"
        ],
        "notes": "",
        "id": "a8ad1e9abc1b4479f258b43b32f11132"
    },
    {
        "author": "翁宏",
        "dynasty": "宋",
        "type": "诗",
        "rhythmic": "",
        "title": "句  其八",
        "preface": "",
        "paragraphs": [
            "孤舟半夜雨，上国十年心。"
        ],
        "notes": "",
        "id": "3e0a2367e9fdc46412139bc6f04a0309"
    }
]