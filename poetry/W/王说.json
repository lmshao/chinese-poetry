[
    {
        "author": "王说",
        "dynasty": "宋",
        "type": "诗",
        "rhythmic": "",
        "title": "晏起",
        "preface": "",
        "paragraphs": [
            "入夏酣眠醒较迟，幽人事事占便宜。",
            "闲来培灌经纶种，念起澄清贤师基。"
        ],
        "notes": "",
        "id": "da10eb59b7ddebf979bf235e334390a9"
    },
    {
        "author": "王说",
        "dynasty": "宋",
        "type": "诗",
        "rhythmic": "",
        "title": "送程给事知越州",
        "preface": "",
        "paragraphs": [
            "晓色光华去玉京，画船新指会稽行。",
            "地严琐闼通班贵，道出吴门过里荣。",
            "亭惹春云兰渚静，波涵秋月鉴湖清。",
            "吏师诗匠高当世，卧镇何妨咏太平。"
        ],
        "notes": "",
        "id": "17e6d9676d41ff998eba32394edfe74b"
    },
    {
        "author": "王说",
        "dynasty": "宋",
        "type": "诗",
        "rhythmic": "",
        "title": "广胜寺",
        "preface": "",
        "paragraphs": [
            "山亭十里见纤微，暂出红尘已息机。",
            "次第一行寒雁去，浅深千片乱霞飞。",
            "青山不断何年有，流水无穷底处归。",
            "自古兴亡安足问，世间人事转头非。"
        ],
        "notes": "",
        "id": "abbf14e439ae61f72b15a10547fdee8b"
    }
]