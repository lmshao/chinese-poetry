[
    {
        "author": "王投",
        "dynasty": "宋",
        "type": "诗",
        "rhythmic": "",
        "title": "三学院  其一",
        "preface": "",
        "paragraphs": [
            "精蓝本是真人宅，叠嶂今名释子山。",
            "绿树不妨丹鹤下，白云常伴老僧闲。",
            "无风木任秋蝉荫，积雨庭多石藓斑。",
            "儒客坐来除俗态，暮钟飞出望归还。"
        ],
        "notes": "",
        "id": "2a0fafe6d27923b0fae806347f333740"
    },
    {
        "author": "王投",
        "dynasty": "宋",
        "type": "诗",
        "rhythmic": "",
        "title": "三学院  其二",
        "preface": "",
        "paragraphs": [
            "三面松篁簇梵宫，当轩冷砌画屏风。",
            "游人试问空门理，云起青山鹤出笼。"
        ],
        "notes": "",
        "id": "cdf6ca3b147e67a0c1b4f1d92c9d9a70"
    }
]