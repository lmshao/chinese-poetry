[
    {
        "author": "王周",
        "dynasty": "宋",
        "type": "诗",
        "rhythmic": "",
        "title": "泊姑熟口",
        "preface": "",
        "paragraphs": [
            "杳杳金陵路，难禁欲断魂。",
            "雨晴山有态，风晚水无痕。",
            "远色千樯岸，愁声一笛村。",
            "如何遣怀抱，诗毕自开尊。"
        ],
        "notes": "",
        "id": "d290a3d6aa725baba2567ba255f59d83"
    },
    {
        "author": "王周",
        "dynasty": "宋",
        "type": "诗",
        "rhythmic": "",
        "title": "湖口县",
        "preface": "",
        "paragraphs": [
            "柴桑分邑载图经，屈曲山光展画屏。",
            "最是芦洲东北望，人家残照隔烟汀。"
        ],
        "notes": "",
        "id": "dc7f6a23547d5dc1df4b3501d13b319c"
    },
    {
        "author": "王周",
        "dynasty": "宋",
        "type": "诗",
        "rhythmic": "",
        "title": "岳州众湖阻风  其一",
        "preface": "",
        "paragraphs": [
            "众湖湖口系兰船，睡起中餐又却眠。",
            "风伯如何解回怒，数宵樯倚碧芦烟。"
        ],
        "notes": "",
        "id": "43992868920d56961ee484778587c0c5"
    },
    {
        "author": "王周",
        "dynasty": "宋",
        "type": "诗",
        "rhythmic": "",
        "title": "岳州众湖阻风  其二",
        "preface": "",
        "paragraphs": [
            "偶系扁舟枕绿莎，旋移深处避惊波。",
            "晓来闲共渔人话，此去巴陵路几多。"
        ],
        "notes": "",
        "id": "7102304eb2832f03d46fc235b5d664ae"
    },
    {
        "author": "王周",
        "dynasty": "宋",
        "type": "诗",
        "rhythmic": "",
        "title": "问春",
        "preface": "",
        "paragraphs": [
            "游丝垂幄雨依依，枝上红香片片飞。",
            "把酒问春因底意，为谁来后为谁归。"
        ],
        "notes": "",
        "id": "017f97b476896cf7084439b88df6eb48"
    },
    {
        "author": "王周",
        "dynasty": "宋",
        "type": "诗",
        "rhythmic": "",
        "title": "春答",
        "preface": "",
        "paragraphs": [
            "花枝千万趁春开，三月瓓珊即自回。",
            "剩向东园种桃李，明年依旧为君来。"
        ],
        "notes": "",
        "id": "855a66965e0741bb2ddf21bc932d7fe8"
    },
    {
        "author": "王周",
        "dynasty": "宋",
        "type": "诗",
        "rhythmic": "",
        "title": "西塞山  其一",
        "preface": "",
        "paragraphs": [
            "西塞名山立翠屏，浓岚横入半江青。",
            "千寻铁锁无由问，石壁空存道者形。"
        ],
        "notes": "",
        "id": "0e9256fc2329f559401c3fae05ae3e2b"
    },
    {
        "author": "王周",
        "dynasty": "宋",
        "type": "诗",
        "rhythmic": "",
        "title": "西塞山  其二",
        "preface": "",
        "paragraphs": [
            "匹妇顽然莫问因，匹夫何去望千春。",
            "翻思岵屺传诗什，举世曾无化石人。"
        ],
        "notes": "",
        "id": "a60d5f1ab932b2d4100abecbafccab50"
    },
    {
        "author": "王周",
        "dynasty": "宋",
        "type": "诗",
        "rhythmic": "",
        "title": "使风",
        "preface": "",
        "paragraphs": [
            "风起即千里，风回翻问津。",
            "沉思宦游者，何啻使风人。"
        ],
        "notes": "",
        "id": "427e27eed64a4d7a9255182f845dece2"
    },
    {
        "author": "王周",
        "dynasty": "宋",
        "type": "诗",
        "rhythmic": "",
        "title": "石首山",
        "preface": "",
        "paragraphs": [
            "首出崔嵬占上游，迥存浓翠向荆州。",
            "空闻别有回山力，却见长江曲尺流。"
        ],
        "notes": "",
        "id": "bc0a8443273e32fe529c5b0b65d8b837"
    },
    {
        "author": "王周",
        "dynasty": "宋",
        "type": "诗",
        "rhythmic": "",
        "title": "金口步",
        "preface": "",
        "paragraphs": [
            "两山闘咽喉，群石矗牙齿。",
            "行客无限愁，横吞一江水。"
        ],
        "notes": "",
        "id": "96470e397ea1949c49d25c5dc7ed9403"
    },
    {
        "author": "王周",
        "dynasty": "宋",
        "type": "诗",
        "rhythmic": "",
        "title": "采桑女  其一",
        "preface": "",
        "paragraphs": [
            "渡水采桑归，蚕老催上机。",
            "札札得盈尺，轻素何人衣。"
        ],
        "notes": "",
        "id": "3bd1157ab5d6f45015581533c297e003"
    },
    {
        "author": "王周",
        "dynasty": "宋",
        "type": "诗",
        "rhythmic": "",
        "title": "采桑女  其二",
        "preface": "",
        "paragraphs": [
            "采桑知蚕饥，投梭惜夜迟。",
            "谁夸罗绮丛，新画学月眉。"
        ],
        "notes": "",
        "id": "1ed5f814120d56e20557513434a92302"
    },
    {
        "author": "王周",
        "dynasty": "宋",
        "type": "诗",
        "rhythmic": "",
        "title": "渡溪",
        "preface": "",
        "paragraphs": [
            "渡溪溪水急，水溅罗衣湿。",
            "日暮犹未归，盈盈水边立。"
        ],
        "notes": "",
        "id": "96ce4efa1b7089f207b45ecb66e4a20c"
    },
    {
        "author": "王周",
        "dynasty": "宋",
        "type": "诗",
        "rhythmic": "",
        "title": "落叶",
        "preface": "",
        "paragraphs": [
            "素律铄欲脆，青女妒复稀。",
            "月冷天风吹，叶叶乾红飞。"
        ],
        "notes": "",
        "id": "1fda5f903bbff83a59890df739987a78"
    },
    {
        "author": "王周",
        "dynasty": "宋",
        "type": "诗",
        "rhythmic": "",
        "title": "宿疏陂驿",
        "preface": "",
        "paragraphs": [
            "秋染棠梨叶半红，荆州东望草平空。",
            "谁知孤宦天涯意，微雨萧萧古驿中。"
        ],
        "notes": "",
        "id": "9c1c39e1f566d4a76f423283eaa87c2b"
    },
    {
        "author": "王周",
        "dynasty": "宋",
        "type": "诗",
        "rhythmic": "",
        "title": "再经秭归  其一",
        "preface": "",
        "paragraphs": [
            "总角曾随上峡船，寻思如梦可凄然。",
            "夜来孤馆重来宿，枕底滩声似旧年。"
        ],
        "notes": "",
        "id": "fa5e3624638d79e30343f4eb5958b98f"
    },
    {
        "author": "王周",
        "dynasty": "宋",
        "type": "诗",
        "rhythmic": "",
        "title": "再经秭归  其二",
        "preface": "",
        "paragraphs": [
            "秭归城邑昔曾过，旧识无人奈老何。",
            "独有凄清难改处，月明闻唱竹枝歌。"
        ],
        "notes": "",
        "id": "6507faff01f018f9d9a2f830ec179449"
    },
    {
        "author": "王周",
        "dynasty": "宋",
        "type": "诗",
        "rhythmic": "",
        "title": "霞",
        "preface": "",
        "paragraphs": [
            "拂拂生残晖，层层如裂绯。",
            "天风翦成片，疑作仙人衣。"
        ],
        "notes": "",
        "id": "23c8307fd2cf3e2cc6de904be43beba1"
    },
    {
        "author": "王周",
        "dynasty": "宋",
        "type": "诗",
        "rhythmic": "",
        "title": "巫山公署壁有佚名戏书二韵",
        "preface": "",
        "paragraphs": [
            "南陵直上路盘盘，平地凌云势万端。",
            "堪笑巴民不厌足，更嫌山少画山看。"
        ],
        "notes": "",
        "id": "c6a78347cd63028f4ecf811cd541a1dd"
    },
    {
        "author": "王周",
        "dynasty": "宋",
        "type": "诗",
        "rhythmic": "",
        "title": "道院",
        "preface": "",
        "paragraphs": [
            "白日人稀到，帘垂道院深。",
            "雨苔生古壁，雪雀聚寒林。",
            "忘虑凭三乐，消闲信五禽。",
            "谁知是官府，烟缕满𬬻沈。"
        ],
        "notes": "",
        "id": "b3301bce1bbee1cf1df6ab752253b058"
    },
    {
        "author": "王周",
        "dynasty": "宋",
        "type": "诗",
        "rhythmic": "",
        "title": "会哙岑山人",
        "preface": "",
        "paragraphs": [
            "渝州江上忽相逢，说隐西山最上峰。",
            "略坐移时又分别，片云孤鹤一枝筇。"
        ],
        "notes": "",
        "id": "d3efd82c70fc2f598ffb1cdb3ddb8a89"
    },
    {
        "author": "王周",
        "dynasty": "宋",
        "type": "诗",
        "rhythmic": "",
        "title": "巴江",
        "preface": "",
        "paragraphs": [
            "巴江江水色，一带浓蓝碧。",
            "仙女瑟瑟衣，风梭晚来织。"
        ],
        "notes": "",
        "id": "e15255d72a24e6b43ec4c7ef007458bf"
    },
    {
        "author": "王周",
        "dynasty": "宋",
        "type": "诗",
        "rhythmic": "",
        "title": "小园桃李始花偶以成咏",
        "preface": "",
        "paragraphs": [
            "桃李栽成艳格新，数枝留得小园春。",
            "半红半白无风雨，随分夭容解笑人。"
        ],
        "notes": "",
        "id": "6186db327d31389ef4ae1dcfbaa6d64c"
    },
    {
        "author": "王周",
        "dynasty": "宋",
        "type": "诗",
        "rhythmic": "",
        "title": "公居",
        "preface": "",
        "paragraphs": [
            "公居门馆静，旅寄万州城。",
            "山共秋烟紫，霜并夜月清。",
            "无愁干酒律，有句入诗评。",
            "何必须林下，方驰吏隐名。"
        ],
        "notes": "",
        "id": "abf77163c9d245fc0f2f53318b3694d6"
    },
    {
        "author": "王周",
        "dynasty": "宋",
        "type": "诗",
        "rhythmic": "",
        "title": "富池口",
        "preface": "",
        "paragraphs": [
            "扁舟闲引望，望极更盘桓。",
            "山密碍江曲，雨多饶地寒。",
            "短莎烟苒苒，惊浪雪漫漫。",
            "难写愁何限，乡关在一端。"
        ],
        "notes": "",
        "id": "e3e450b2614356a85a06e44a1ce3f664"
    },
    {
        "author": "王周",
        "dynasty": "宋",
        "type": "诗",
        "rhythmic": "",
        "title": "夔州病中",
        "preface": "",
        "paragraphs": [
            "隐几经旬疾未痊，孤灯孤驿若为眠。",
            "郡楼昨夜西风急，一一更筹到枕前。"
        ],
        "notes": "",
        "id": "8f2b5e0675e838d5293ac744b0ff5799"
    },
    {
        "author": "王周",
        "dynasty": "宋",
        "type": "诗",
        "rhythmic": "",
        "title": "题厅壁",
        "preface": "",
        "paragraphs": [
            "永日无他念，孤清吏隐心。",
            "竹声并雪碎，溪色共烟深。",
            "数息闲凭几，缘情默寄琴。",
            "谁知同寂寞，相与结知音。"
        ],
        "notes": "",
        "id": "8166c7cae63cbc110cdc9f7dac7c6a78"
    },
    {
        "author": "王周",
        "dynasty": "宋",
        "type": "诗",
        "rhythmic": "",
        "title": "过武宁县",
        "preface": "",
        "paragraphs": [
            "行过武宁县，初晴物景和。",
            "岸回惊水急，山浅见天多。",
            "细草浓蓝泼，轻烟疋练拖。",
            "晚来何处宿，一笛起渔歌。"
        ],
        "notes": "",
        "id": "97cfce59b9fc4f9c033823da233ff0aa"
    },
    {
        "author": "王周",
        "dynasty": "宋",
        "type": "诗",
        "rhythmic": "",
        "title": "路次覆盆驿",
        "preface": "",
        "paragraphs": [
            "曾上青泥蜀道难，架空成路入云寒。",
            "如何却向巴东去，三十六盘天外盘。"
        ],
        "notes": "",
        "id": "cd1463938aede9f11f899c2ff007a7c5"
    },
    {
        "author": "王周",
        "dynasty": "宋",
        "type": "诗",
        "rhythmic": "",
        "title": "藕池阻风寄同行抚牧裘驾",
        "preface": "",
        "paragraphs": [
            "船樯相望荆江中，岸芦汀树烟蒙蒙。",
            "路间隄缺水如箭，未知何日生南风。"
        ],
        "notes": "",
        "id": "85540fc1a0b57fd045a09e33f1d4a83d"
    },
    {
        "author": "王周",
        "dynasty": "宋",
        "type": "诗",
        "rhythmic": "",
        "title": "无题  其一",
        "preface": "",
        "paragraphs": [
            "冰雪肌肤力不胜，落花飞絮遶风亭。",
            "不知何事秋千下，蹙破愁眉两点青。"
        ],
        "notes": "",
        "id": "fa26c166f2f98c3446cc5ffa7c8dd7b2"
    },
    {
        "author": "王周",
        "dynasty": "宋",
        "type": "诗",
        "rhythmic": "",
        "title": "无题  其二",
        "preface": "",
        "paragraphs": [
            "梨花如雪已相迷，更被惊乌半夜啼。",
            "帘卷玉楼人寂寂，一钩新月未沉西。"
        ],
        "notes": "",
        "id": "05fe91f4dbaf9fc7aa79934fca581816"
    },
    {
        "author": "王周",
        "dynasty": "宋",
        "type": "诗",
        "rhythmic": "",
        "title": "泊巴东",
        "preface": "",
        "paragraphs": [
            "偶泊巴东古县前，宦情乡思两绵绵。",
            "不堪蜡炬烧残泪，雨打船窓半夜天。"
        ],
        "notes": "",
        "id": "50d4eae1b76c42b077107a282f110ab5"
    },
    {
        "author": "王周",
        "dynasty": "宋",
        "type": "诗",
        "rhythmic": "",
        "title": "道中未开木杏花",
        "preface": "",
        "paragraphs": [
            "粉英香蕚一般般，无限行人立马看。",
            "村女浴蚕桑柘绿，枉将颜色忍春寒。"
        ],
        "notes": "",
        "id": "9f86c169f1a6ce60dc1d3c35092ca907"
    },
    {
        "author": "王周",
        "dynasty": "宋",
        "type": "诗",
        "rhythmic": "",
        "title": "西山晚景",
        "preface": "",
        "paragraphs": [
            "公局长清淡，池亭晚景中。",
            "蔗竿闲倚碧，莲朵静淹红。",
            "半引弯弯月，微生𫗋𫗋风。",
            "无思复无虑，此味几人同。"
        ],
        "notes": "",
        "id": "70a309c169ed5e98c767c32bb0de3fc5"
    },
    {
        "author": "王周",
        "dynasty": "宋",
        "type": "诗",
        "rhythmic": "",
        "title": "和",
        "preface": "",
        "paragraphs": [
            "一片残阳景，朦胧淡月中。",
            "兰芽纡嫩紫，梨颊抹生红。",
            "琴阮资清格，冠簪养素风。",
            "烟霄半知己，吏隐少相同。"
        ],
        "notes": "",
        "id": "da61013e5590b73b8e4bcd961cad5c8a"
    },
    {
        "author": "王周",
        "dynasty": "宋",
        "type": "诗",
        "rhythmic": "",
        "title": "齿落词",
        "preface": "",
        "paragraphs": [
            "己卯至庚辰，仲夏晦之暮。",
            "吾齿右排上，一齿脱而去。",
            "呼吸缺吾防，咀嚼欠吾助。",
            "年籥惜不返，日驭走为蠧。",
            "唇亡得无寒，舌在从何诉。",
            "辅车宜长依，发肤可增惧。",
            "不须考前古，聊且为近喻。",
            "有如云中雨，雨散绝回顾。",
            "有如枝上叶，叶脱难再附。",
            "白发非独愁，红颜岂私驻。",
            "何必郁九回，何必牵百虑。",
            "开尊复开怀，引笔作长句。"
        ],
        "notes": "",
        "id": "e23b8d681657de1ec2519239a35b02aa"
    },
    {
        "author": "王周",
        "dynasty": "宋",
        "type": "诗",
        "rhythmic": "",
        "title": "淘金碛",
        "preface": "",
        "paragraphs": [
            "画船晚过淘金碛，不见黄金惟见石。",
            "犹恐黄金价未高，见得锱铢几多力。"
        ],
        "notes": "",
        "id": "03676d77015c60e42ce9e6a1b79a7649"
    },
    {
        "author": "王周",
        "dynasty": "宋",
        "type": "诗",
        "rhythmic": "",
        "title": "施南路偶书",
        "preface": "",
        "paragraphs": [
            "大石岭头梅欲发，南陵陂上雪初飞。",
            "苦无酒解愁成阵，又附兰桡向秭归。"
        ],
        "notes": "",
        "id": "7e20d645a45ff4f36e166a41e516577d"
    },
    {
        "author": "王周",
        "dynasty": "宋",
        "type": "诗",
        "rhythmic": "",
        "title": "大石岭驿梅花",
        "preface": "",
        "paragraphs": [
            "仙中姑射接瑶姬，成阵清香拥路岐。",
            "半出驿墙谁画得，雪英相倚两三枝。"
        ],
        "notes": "",
        "id": "4d8b42b1136b34b9a38c9a31e8fa22fb"
    },
    {
        "author": "王周",
        "dynasty": "宋",
        "type": "诗",
        "rhythmic": "",
        "title": "赠怤师",
        "preface": "",
        "paragraphs": [
            "水中有片月，照耀婵娟姿。",
            "庭前有孤柏，竦秀岁寒期。",
            "坚然物莫迁，寂焉心为师。",
            "声发响必答，形存影即随。",
            "雪花安结子，雪叶宁附枝。",
            "兰死不改香，井寒岂生澌。",
            "晨𬬻烟褭褭，病发霜丝丝。",
            "丈室冰凛冽，一衲云离披。",
            "顾此名利场，得不惭冠绥。"
        ],
        "notes": "",
        "id": "022ad70ddb720e73d150c2f0eb380a77"
    },
    {
        "author": "王周",
        "dynasty": "宋",
        "type": "诗",
        "rhythmic": "",
        "title": "游仙都观",
        "preface": "",
        "paragraphs": [
            "冷杉枯柏路盘空，毛发生寒略略风。",
            "两汉真仙在何处，巡香行遶蕊珠宫。"
        ],
        "notes": "",
        "id": "fe6410a41cd67b522949b14c3e0833ed"
    },
    {
        "author": "王周",
        "dynasty": "宋",
        "type": "诗",
        "rhythmic": "",
        "title": "志峡船具诗 梢",
        "preface": "",
        "paragraphs": [
            "制之居首尾，俾之辨斜正。",
            "首动尾聿随，斜取正为定。",
            "有如提吏笔，有如执时柄。",
            "有如秉师律，有如宣命令。",
            "守彼方与直，得其刚且劲。",
            "既能济险难，何畏涉辽夐。",
            "招招俾作主，泛泛实司命。",
            "风乌愧斟酌，画鹢空辉映。",
            "古人存丰规，猗欤聊引证。"
        ],
        "notes": "",
        "id": "dd1ad236a65ed015d70bcaf496fdd5e2"
    },
    {
        "author": "王周",
        "dynasty": "宋",
        "type": "诗",
        "rhythmic": "",
        "title": "志峡船具诗 橹",
        "preface": "",
        "paragraphs": [
            "用之大曰橹，冠乎小者楫。",
            "通津既能济，巨浸即横涉。",
            "身之使者颊，虎之拏者爪。",
            "鱼之拨者鬛，弩之进者䇲。",
            "此实为相须，相须航一叶。"
        ],
        "notes": "",
        "id": "9140bbab1ffd362ff6afcd95e8add08a"
    },
    {
        "author": "王周",
        "dynasty": "宋",
        "type": "诗",
        "rhythmic": "",
        "title": "志峡船具诗 戙",
        "preface": "",
        "paragraphs": [
            "箭飞峡中水，锯立峡中石。",
            "峡与水为隘，水与石相击。",
            "𣸣为生险艰，声发甚霹雳。",
            "三老航一叶，百丈空千尺。",
            "苍黄徒尔为，倐忽何可测。",
            "篙之小难制，戙之独有力。",
            "猗嗟戙之为，彬彬坚且直。",
            "有如用武人，森森矗戈戟。",
            "有如敢言士，落落吐胸臆。",
            "拯危居坦夷，济险免兢愓。",
            "志彼哲匠心，俾其来者识。"
        ],
        "notes": "",
        "id": "94d679c7b5dc8cd9dda8e27e9c72ade8"
    },
    {
        "author": "王周",
        "dynasty": "宋",
        "type": "诗",
        "rhythmic": "",
        "title": "志峡船具诗 百丈",
        "preface": "",
        "paragraphs": [
            "少尝侍先君，余闲诵白氏。",
            "始得入峡诗，深味作诗旨。",
            "云有万仞山，云有千丈水。",
            "自念坎𡒄时，尤多兢慎理。",
            "山束峡如口，水潄石如齿。",
            "孤舟行其中，薄冰犹坦履。",
            "孱颜屹焉立，汹涌勃然起。",
            "百丈为前牵，万险即平砥。",
            "破之以筼筜，续之以麻枲。",
            "砺之坚以节，引之直如矢。",
            "杼轴连半空，长短随两涘。",
            "铁锁枉驰名，锦缆谩称美。",
            "长绳岂能系，朽索何足拟。",
            "苟非𦁤之为，胡可力行此。"
        ],
        "notes": "",
        "id": "3a7e3607813a1b2b39456a0cab50dc0f"
    },
    {
        "author": "王周",
        "dynasty": "宋",
        "type": "诗",
        "rhythmic": "",
        "title": "早春西园",
        "preface": "",
        "paragraphs": [
            "引步携筇竹，西园小径通。",
            "雪攲梅蔕绿，春入杏梢红。",
            "静意崖穿溜，孤愁笛破空。",
            "如何将此景，收拾向图中。"
        ],
        "notes": "",
        "id": "7dbc1cfbadfe1c63848a14c78206c8e9"
    },
    {
        "author": "王周",
        "dynasty": "宋",
        "type": "诗",
        "rhythmic": "",
        "title": "金盘草",
        "preface": "",
        "paragraphs": [
            "今春从南陵，得草名金盘。",
            "金盘有仁性，生在林一端。",
            "根节岁一节，食之甘而酸。",
            "风俗竞采掇，俾人防急难。",
            "巴中虵虺毒，解之如走丸。",
            "巨叶展六出，软干分长竿。",
            "摇摇绿玉活，褭褭香荷寒。",
            "世云暑酷月，郁有神物看。",
            "天之产于此，意欲生民安。",
            "今之为政者，何不反此观。",
            "知彼苛且猛，慎勿虐而残。",
            "一物苟失所，万金惟可叹。",
            "莫并蒿与莱，岂羡芝及兰。",
            "勤渠护根本，栽植当庭栏。",
            "寄言好生者，休说神仙丹。"
        ],
        "notes": "",
        "id": "7f94fc6f21112c24ccb9cb2499ad32f3"
    },
    {
        "author": "王周",
        "dynasty": "宋",
        "type": "诗",
        "rhythmic": "",
        "title": "和程刑部三首 公会亭",
        "preface": "",
        "paragraphs": [
            "公事公言地，标名信必臧。",
            "江山如得助，谈笑若为妨。",
            "均赋乡原肃，详刑郡邑康。",
            "官箴居座右，夙夜算难忘。"
        ],
        "notes": "",
        "id": "943caeabbd5459f6eff8b98b5d48a884"
    },
    {
        "author": "王周",
        "dynasty": "宋",
        "type": "诗",
        "rhythmic": "",
        "title": "和程刑部三首 碧鲜亭",
        "preface": "",
        "paragraphs": [
            "𫗋𫗋笼清籁，萧萧锁翠阴。",
            "向高思尽节，从直羙虚心。",
            "迥砌滋苍藓，幽窓伴素琴。",
            "公余时引步，一径静中深。"
        ],
        "notes": "",
        "id": "020d4ed1f93cc8818d426515efaddf55"
    },
    {
        "author": "王周",
        "dynasty": "宋",
        "type": "诗",
        "rhythmic": "",
        "title": "和程刑部三首 清涟阁",
        "preface": "",
        "paragraphs": [
            "照影翻窓绮，层纹滉额波。",
            "丝青迷岸柳，茸绿蘸汀莎。",
            "片雪翘饥鹭，孤香卷嫩荷。",
            "凭栏堪入画，时听竹枝歌。"
        ],
        "notes": "",
        "id": "87e950350d366dc00e1e0088049e4f7f"
    },
    {
        "author": "王周",
        "dynasty": "宋",
        "type": "诗",
        "rhythmic": "",
        "title": "自喻",
        "preface": "",
        "paragraphs": [
            "予念天之生，生本空疏器。",
            "五岁禀慈训，愤悱读书志。",
            "七岁辨声律，勤苦会诗赋。",
            "九岁执公卷，倜傥干名意。",
            "乞荐乡老书，幸会春官试。",
            "折桂愧巍峨，依莲何气味。",
            "性拙绝不佞，才短无余地。",
            "前年会知己，荐章实非据。",
            "宁见民说平，空荷君恩寄。",
            "瞿塘抵巴渝，往来名揽辔。",
            "孤舟一水中，艰险实可畏。",
            "群操百丈牵，临难无苟避。",
            "𣸣向江底发，水在石中沸。",
            "槌鼓称打寛，系纫呼下纬。",
            "善恶胡可分，死生何足讳。",
            "骑衡与垂堂，非不知前喻。",
            "临渊与履冰，非不知深虑。",
            "我今縻搢绅，善地谁人致。",
            "城狐与社鼠，巧佞谁从庇。",
            "奴颜与婢膝，丑直谁从媚。",
            "妻儿夐限越，容颜几憔悴。",
            "致身霄汉人，呝嚱尽贤智。"
        ],
        "notes": "",
        "id": "0575815843e6cf6c0d32f9e422b3d3f2"
    },
    {
        "author": "王周",
        "dynasty": "宋",
        "type": "诗",
        "rhythmic": "",
        "title": "巫山庙",
        "preface": "",
        "paragraphs": [
            "庙前溪水流潺潺，庙中修竹声珊珊。",
            "襄王一梦杳难问，晚晴天气归云闲。"
        ],
        "notes": "",
        "id": "7be7e264a74f1391c0d15de1ddc18f93"
    },
    {
        "author": "王周",
        "dynasty": "宋",
        "type": "诗",
        "rhythmic": "",
        "title": "下瞿塘寄时同年",
        "preface": "",
        "paragraphs": [
            "春寒天气下瞿塘，大壤溪前柳线长。",
            "须信孤云似孤宦，莫将乡思附归艎。"
        ],
        "notes": "",
        "id": "48a7809b6c8c732a6f33c1f00346f86b"
    },
    {
        "author": "王周",
        "dynasty": "宋",
        "type": "诗",
        "rhythmic": "",
        "title": "和杜运使巴峡地暖节物与中土异黯然有感诗三首  其一",
        "preface": "",
        "paragraphs": [
            "随柳参差破绿芽，此中依约欲飞花。",
            "春光是处伤离思，何况归期未有涯。"
        ],
        "notes": "",
        "id": "15abd03917ee86b9d5bd0e7fde43f001"
    },
    {
        "author": "王周",
        "dynasty": "宋",
        "type": "诗",
        "rhythmic": "",
        "title": "和杜运使巴峡地暖节物与中土异黯然有感诗三首  其二",
        "preface": "",
        "paragraphs": [
            "始看菊蘂开篱下，又见梅花寄岭头。",
            "揽辔巴西官局冷，几凭春酒沃乡愁。"
        ],
        "notes": "",
        "id": "a13477819555974448112a84596e198d"
    },
    {
        "author": "王周",
        "dynasty": "宋",
        "type": "诗",
        "rhythmic": "",
        "title": "和杜运使巴峡地暖节物与中土异黯然有感诗三首  其三",
        "preface": "",
        "paragraphs": [
            "花品姚黄冠洛阳，巴中春早羡孤芳。",
            "不知别有栽培力，流咏新诗与激昂。"
        ],
        "notes": "",
        "id": "27d960b459e41d71d5a3f2fcd77e066a"
    },
    {
        "author": "王周",
        "dynasty": "宋",
        "type": "诗",
        "rhythmic": "",
        "title": "施南太守以猿儿为寄作诗答之",
        "preface": "",
        "paragraphs": [
            "虞人初获酉江西，长臂难将意马齐。",
            "今日未啼头已白，不堪深入白云啼。"
        ],
        "notes": "",
        "id": "bc3fb2017cd085d027579f266cdb5d1f"
    },
    {
        "author": "王周",
        "dynasty": "宋",
        "type": "诗",
        "rhythmic": "",
        "title": "巫庙",
        "preface": "",
        "paragraphs": [
            "巴水走若箭，峡山开如屏。",
            "汹涌匹练白，𡷾崒浓蓝青。",
            "崖空蓄云雨，滩恶惊雷霆。",
            "神仙宅幽邃，庙貌横杳冥。",
            "隐约可一梦，缥缈余千龄。",
            "名利有所役，舟楫无暂停。",
            "悉窣垂肹蚃，祠祷希安宁。",
            "鵶鵶尔何物，飞飞来庙庭。",
            "纷纷飏寥泬，远近随虚舲。",
            "铁石砺觜爪，金碧辉光翎。",
            "翔集托阴险，鹐啄贪膻腥。",
            "日既恃威福，岁久为精灵。",
            "依草与附木，诬诡殊不经。",
            "城狐与社鼠，琐细何足听。",
            "况乎人假人，心阔吞沧溟。"
        ],
        "notes": "",
        "id": "96e2a7ae9fb6875ceab49d77794c1cfb"
    },
    {
        "author": "王周",
        "dynasty": "宋",
        "type": "诗",
        "rhythmic": "",
        "title": "赤壁",
        "preface": "",
        "paragraphs": [
            "帐前斵案决大议，赤壁火船烧战旗。",
            "若使曹瞒忠汉室，周郎焉敢破王师。"
        ],
        "notes": "",
        "id": "c96ab0404575e4e4c321274ab619abf2"
    },
    {
        "author": "王周",
        "dynasty": "唐",
        "type": "诗",
        "rhythmic": "",
        "title": "泊姑熟口",
        "preface": "",
        "paragraphs": [
            "杳杳金陵路，难禁欲断魂。",
            "雨晴山有态，风晚水无痕。",
            "远色千樯岸，愁声一笛村。",
            "如何遣怀抱，诗毕自开尊。"
        ],
        "notes": "",
        "id": "d290a3d6aa725baba2567ba255f59d83"
    },
    {
        "author": "王周",
        "dynasty": "唐",
        "type": "诗",
        "rhythmic": "",
        "title": "湖口县",
        "preface": "",
        "paragraphs": [
            "柴桑分邑载图经，屈曲山光展画屏。",
            "最是芦洲东北望，人家残照隔烟汀。"
        ],
        "notes": "",
        "id": "dc7f6a23547d5dc1df4b3501d13b319c"
    },
    {
        "author": "王周",
        "dynasty": "唐",
        "type": "诗",
        "rhythmic": "",
        "title": "岳州众湖阻风二首 一",
        "preface": "",
        "paragraphs": [
            "众湖湖口系兰船，睡起中餐又却眠。",
            "风伯如何解回怒，数宵樯倚碧芦烟。"
        ],
        "notes": "",
        "id": "43992868920d56961ee484778587c0c5"
    },
    {
        "author": "王周",
        "dynasty": "唐",
        "type": "诗",
        "rhythmic": "",
        "title": "岳州众湖阻风二首 二",
        "preface": "",
        "paragraphs": [
            "偶系扁舟枕绿莎，旋移深处避惊波。",
            "晓来闲共渔人话，此去巴陵路几多。"
        ],
        "notes": "",
        "id": "7102304eb2832f03d46fc235b5d664ae"
    },
    {
        "author": "王周",
        "dynasty": "唐",
        "type": "诗",
        "rhythmic": "",
        "title": "问春",
        "preface": "",
        "paragraphs": [
            "游丝垂幄雨依依，枝上红香片片飞。",
            "把酒问春因底意，为谁来后为谁归。"
        ],
        "notes": "",
        "id": "017f97b476896cf7084439b88df6eb48"
    },
    {
        "author": "王周",
        "dynasty": "唐",
        "type": "诗",
        "rhythmic": "",
        "title": "春荅",
        "preface": "",
        "paragraphs": [
            "花枝千万趁春开，三月瓓珊即自回。",
            "剩向东园种桃李，明年依旧为君来。"
        ],
        "notes": "",
        "id": "855a66965e0741bb2ddf21bc932d7fe8"
    },
    {
        "author": "王周",
        "dynasty": "唐",
        "type": "诗",
        "rhythmic": "",
        "title": "西塞山二首 一",
        "preface": "",
        "paragraphs": [
            "西塞名山立翠屏，浓岚横入半江青。",
            "千寻铁鏁无由问，石壁空存道者形。"
        ],
        "notes": "",
        "id": "0e9256fc2329f559401c3fae05ae3e2b"
    },
    {
        "author": "王周",
        "dynasty": "唐",
        "type": "诗",
        "rhythmic": "",
        "title": "西塞山二首 二",
        "preface": "",
        "paragraphs": [
            "匹妇顽然莫问因，匹夫何去望千春。",
            "翻思岵屺传诗什，举世曾无化石人。"
        ],
        "notes": "",
        "id": "a60d5f1ab932b2d4100abecbafccab50"
    },
    {
        "author": "王周",
        "dynasty": "唐",
        "type": "诗",
        "rhythmic": "",
        "title": "使风",
        "preface": "",
        "paragraphs": [
            "风起即千里，风回翻问津。",
            "沈思宦游者，何啻使风人。"
        ],
        "notes": "",
        "id": "427e27eed64a4d7a9255182f845dece2"
    },
    {
        "author": "王周",
        "dynasty": "唐",
        "type": "诗",
        "rhythmic": "",
        "title": "石首山",
        "preface": "",
        "paragraphs": [
            "首出崔嵬占上游，迥存浓翠向荆州。",
            "空闻别有回山力，却见长江曲尺流。"
        ],
        "notes": "",
        "id": "bc0a8443273e32fe529c5b0b65d8b837"
    },
    {
        "author": "王周",
        "dynasty": "唐",
        "type": "诗",
        "rhythmic": "",
        "title": "金口步",
        "preface": "",
        "paragraphs": [
            "两山鬬咽喉，群石矗牙齿。",
            "行客无限怨，横吞一江水。"
        ],
        "notes": "",
        "id": "919a80c7cc4dcaba9e89f73b1d02a5b8"
    },
    {
        "author": "王周",
        "dynasty": "唐",
        "type": "诗",
        "rhythmic": "",
        "title": "采桑女二首 一",
        "preface": "",
        "paragraphs": [
            "渡水采桑归，蚕老催上机。",
            "扎扎得盈尺，轻素何人衣。"
        ],
        "notes": "",
        "id": "3bd1157ab5d6f45015581533c297e003"
    },
    {
        "author": "王周",
        "dynasty": "唐",
        "type": "诗",
        "rhythmic": "",
        "title": "采桑女二首 二",
        "preface": "",
        "paragraphs": [
            "采桑知蚕饥，投梭惜夜迟。",
            "谁夸罗绮丛，新画学月眉。"
        ],
        "notes": "",
        "id": "1ed5f814120d56e20557513434a92302"
    },
    {
        "author": "王周",
        "dynasty": "唐",
        "type": "诗",
        "rhythmic": "",
        "title": "渡溪",
        "preface": "",
        "paragraphs": [
            "渡溪溪水急，水溅罗衣湿。",
            "日暮犹未归，盈盈水边立。"
        ],
        "notes": "",
        "id": "96ce4efa1b7089f207b45ecb66e4a20c"
    },
    {
        "author": "王周",
        "dynasty": "唐",
        "type": "诗",
        "rhythmic": "",
        "title": "落叶",
        "preface": "",
        "paragraphs": [
            "素律铄欲脆，青女妒复稀。",
            "月冷天风吹，叶叶乾红飞。"
        ],
        "notes": "",
        "id": "1fda5f903bbff83a59890df739987a78"
    },
    {
        "author": "王周",
        "dynasty": "唐",
        "type": "诗",
        "rhythmic": "",
        "title": "宿疎陂驿",
        "preface": "",
        "paragraphs": [
            "秋染棠梨叶半红，荆州东望草平空。",
            "谁知孤宦天涯意，微雨萧萧古驿中。"
        ],
        "notes": "",
        "id": "9c1c39e1f566d4a76f423283eaa87c2b"
    },
    {
        "author": "王周",
        "dynasty": "唐",
        "type": "诗",
        "rhythmic": "",
        "title": "再经秭归二首 一",
        "preface": "",
        "paragraphs": [
            "总角曾随上峡船，寻思如梦可凄然。",
            "夜来孤馆重来宿，枕底滩声似旧年。"
        ],
        "notes": "",
        "id": "fa5e3624638d79e30343f4eb5958b98f"
    },
    {
        "author": "王周",
        "dynasty": "唐",
        "type": "诗",
        "rhythmic": "",
        "title": "再经秭归二首 二",
        "preface": "",
        "paragraphs": [
            "秭归城邑昔曾过，旧识无人奈老何。",
            "独有凄清难改处，月明闻唱竹枝歌。"
        ],
        "notes": "",
        "id": "6507faff01f018f9d9a2f830ec179449"
    },
    {
        "author": "王周",
        "dynasty": "唐",
        "type": "诗",
        "rhythmic": "",
        "title": "霞",
        "preface": "",
        "paragraphs": [
            "拂拂生残晖，层层如裂绯。",
            "天风翦成片，疑作仙人衣。"
        ],
        "notes": "",
        "id": "23c8307fd2cf3e2cc6de904be43beba1"
    },
    {
        "author": "王周",
        "dynasty": "唐",
        "type": "诗",
        "rhythmic": "",
        "title": "巫山公署壁有佚名戏书二韵",
        "preface": "",
        "paragraphs": [
            "南陵直上路盘盘，平地凌云势万端。",
            "堪笑巴民不厌足，更嫌山少画山看。"
        ],
        "notes": "",
        "id": "c6a78347cd63028f4ecf811cd541a1dd"
    },
    {
        "author": "王周",
        "dynasty": "唐",
        "type": "诗",
        "rhythmic": "",
        "title": "道院",
        "preface": "",
        "paragraphs": [
            "白日人稀到，帘垂道院深。",
            "雨苔生古壁，雪雀聚寒林。",
            "忘虑凭三乐，消闲信五禽。",
            "谁知是官府，烟缕满𬬻沈。"
        ],
        "notes": "",
        "id": "b3301bce1bbee1cf1df6ab752253b058"
    },
    {
        "author": "王周",
        "dynasty": "唐",
        "type": "诗",
        "rhythmic": "",
        "title": "会哙岑山人",
        "preface": "",
        "paragraphs": [
            "渝州江上忽相逢，说隐西山最上峰。",
            "略坐移时又分别，片云孤鹤一枝筇。"
        ],
        "notes": "",
        "id": "d3efd82c70fc2f598ffb1cdb3ddb8a89"
    },
    {
        "author": "王周",
        "dynasty": "唐",
        "type": "诗",
        "rhythmic": "",
        "title": "巴江",
        "preface": "",
        "paragraphs": [
            "巴江江水色，一带浓蓝碧。",
            "仙女瑟瑟衣，风梭晚来织。"
        ],
        "notes": "",
        "id": "e15255d72a24e6b43ec4c7ef007458bf"
    },
    {
        "author": "王周",
        "dynasty": "唐",
        "type": "诗",
        "rhythmic": "",
        "title": "小园桃李始花偶以成咏",
        "preface": "",
        "paragraphs": [
            "桃李栽成艳格新，数枝留得小园春。",
            "半红半白无风雨，随分夭容解笑人。"
        ],
        "notes": "",
        "id": "6186db327d31389ef4ae1dcfbaa6d64c"
    },
    {
        "author": "王周",
        "dynasty": "唐",
        "type": "诗",
        "rhythmic": "",
        "title": "公居",
        "preface": "",
        "paragraphs": [
            "公居门馆静，旅寄万州城。",
            "山共秋烟紫，霜幷夜月清。",
            "无愁干酒律，有句入诗评。",
            "何必须林下，方驰吏隐名。"
        ],
        "notes": "",
        "id": "abf77163c9d245fc0f2f53318b3694d6"
    },
    {
        "author": "王周",
        "dynasty": "唐",
        "type": "诗",
        "rhythmic": "",
        "title": "富池口",
        "preface": "",
        "paragraphs": [
            "扁舟闲引望，望极更盘桓。",
            "山密碍江曲，雨多饶地寒。",
            "短莎烟苒苒，惊浪雪漫漫。",
            "难写愁何限，乡关在一端。"
        ],
        "notes": "",
        "id": "e3e450b2614356a85a06e44a1ce3f664"
    },
    {
        "author": "王周",
        "dynasty": "唐",
        "type": "诗",
        "rhythmic": "",
        "title": "夔州病中",
        "preface": "",
        "paragraphs": [
            "隐几经旬疾未痊，孤灯孤驿若为眠。",
            "郡楼昨夜西风急，一一更筹到枕前。"
        ],
        "notes": "",
        "id": "8f2b5e0675e838d5293ac744b0ff5799"
    },
    {
        "author": "王周",
        "dynasty": "唐",
        "type": "诗",
        "rhythmic": "",
        "title": "题厅壁",
        "preface": "",
        "paragraphs": [
            "永日无他念，孤清吏隐心。",
            "竹声幷雪碎，溪色共烟深。",
            "数息闲凭几，缘情默寄琴。",
            "谁知同寂寞，相与结知音。"
        ],
        "notes": "",
        "id": "8166c7cae63cbc110cdc9f7dac7c6a78"
    },
    {
        "author": "王周",
        "dynasty": "唐",
        "type": "诗",
        "rhythmic": "",
        "title": "过武宁县",
        "preface": "",
        "paragraphs": [
            "行过武宁县，初晴物景和。",
            "岸回惊水急，山浅见天多。",
            "细草浓蓝泼，轻烟匹练拖。",
            "晚来何处宿，一笛起渔歌。"
        ],
        "notes": "",
        "id": "97cfce59b9fc4f9c033823da233ff0aa"
    },
    {
        "author": "王周",
        "dynasty": "唐",
        "type": "诗",
        "rhythmic": "",
        "title": "路次覆盆驿",
        "preface": "",
        "paragraphs": [
            "曾上青泥蜀道难，架空成路入云寒。",
            "如何却向巴东去，三十六盘天外盘。"
        ],
        "notes": "",
        "id": "cd1463938aede9f11f899c2ff007a7c5"
    },
    {
        "author": "王周",
        "dynasty": "唐",
        "type": "诗",
        "rhythmic": "",
        "title": "藕池阻风寄同行抚牧裘驾",
        "preface": "",
        "paragraphs": [
            "船樯相望荆江中，岸芦汀树烟蒙蒙。",
            "路闻隄缺水如箭，未知何日生南风。"
        ],
        "notes": "",
        "id": "85540fc1a0b57fd045a09e33f1d4a83d"
    },
    {
        "author": "王周",
        "dynasty": "唐",
        "type": "诗",
        "rhythmic": "",
        "title": "无题二首 一",
        "preface": "",
        "paragraphs": [
            "冰雪肌肤力不胜，落花飞絮遶风亭。",
            "不知何事秋千下，蹙破愁眉两点青。"
        ],
        "notes": "",
        "id": "fa26c166f2f98c3446cc5ffa7c8dd7b2"
    },
    {
        "author": "王周",
        "dynasty": "唐",
        "type": "诗",
        "rhythmic": "",
        "title": "无题二首 二",
        "preface": "",
        "paragraphs": [
            "梨花如雪已相迷，更被惊乌半夜啼。",
            "帘卷玉楼人寂寂，一钩新月未沈西。"
        ],
        "notes": "",
        "id": "05fe91f4dbaf9fc7aa79934fca581816"
    },
    {
        "author": "王周",
        "dynasty": "唐",
        "type": "诗",
        "rhythmic": "",
        "title": "泊巴东",
        "preface": "",
        "paragraphs": [
            "偶泊巴东古县前，宦情乡思两绵绵。",
            "不堪蜡炬烧残泪，雨打船窗半夜天。"
        ],
        "notes": "",
        "id": "50d4eae1b76c42b077107a282f110ab5"
    },
    {
        "author": "王周",
        "dynasty": "唐",
        "type": "诗",
        "rhythmic": "",
        "title": "道中未开木杏花",
        "preface": "",
        "paragraphs": [
            "粉英香萼一般般，无限行人立马看。",
            "村女浴蚕桑柘绿，枉将颜色忍春寒。"
        ],
        "notes": "",
        "id": "2495f9dacbbb1fde5324e892235c0165"
    },
    {
        "author": "王周",
        "dynasty": "唐",
        "type": "诗",
        "rhythmic": "",
        "title": "西山晚景",
        "preface": "",
        "paragraphs": [
            "公局长清淡，池亭晚景中。",
            "蔗竿闲倚碧，莲朵静淹红。",
            "半引弯弯月，微生𫗋𫗋风。",
            "无思复无虑，此味几人同。"
        ],
        "notes": "",
        "id": "70a309c169ed5e98c767c32bb0de3fc5"
    },
    {
        "author": "王周",
        "dynasty": "唐",
        "type": "诗",
        "rhythmic": "",
        "title": "自和",
        "preface": "",
        "paragraphs": [
            "一片残阳景，朦胧淡月中。",
            "兰芽纡嫩紫，棃颊抹生红。",
            "琴阮资清格，冠簪养素风。",
            "烟霄半知足，吏隐少相同。"
        ],
        "notes": "",
        "id": "da61013e5590b73b8e4bcd961cad5c8a"
    },
    {
        "author": "王周",
        "dynasty": "唐",
        "type": "诗",
        "rhythmic": "",
        "title": "齿落词",
        "preface": "",
        "paragraphs": [
            "己卯至庚辰，仲夏晦之暮。",
            "吾齿右排上，一齿脱而去。",
            "呼吸缺吾防，咀嚼欠吾助。",
            "年籥惜不返，日驭走为蠹。",
            "唇亡得无寒，舌在从何诉。",
            "辅车宜长依，发肤可增惧。",
            "不须考前古，聊且为近喻。",
            "有如云中雨，雨散绝回顾。",
            "有如枝上叶，叶脱难再附。",
            "白发非独愁，红颜岂私驻。",
            "何必郁九回，何必牵百虑。",
            "开尊复开怀，引笔作长句。"
        ],
        "notes": "",
        "id": "e23b8d681657de1ec2519239a35b02aa"
    },
    {
        "author": "王周",
        "dynasty": "唐",
        "type": "诗",
        "rhythmic": "",
        "title": "淘金碛",
        "preface": "",
        "paragraphs": [
            "画船晚过淘金碛，不见黄金惟见石。",
            "犹恐黄金价未高，见得锱铢几多力。"
        ],
        "notes": "",
        "id": "03676d77015c60e42ce9e6a1b79a7649"
    },
    {
        "author": "王周",
        "dynasty": "唐",
        "type": "诗",
        "rhythmic": "",
        "title": "施南路偶书",
        "preface": "",
        "paragraphs": [
            "大石岭南梅欲发，南陵陂上雪初飞。",
            "苦无酒解愁成阵，又附兰桡向秭归。"
        ],
        "notes": "",
        "id": "c8613aac159114a836d381ab5722a3a8"
    },
    {
        "author": "王周",
        "dynasty": "唐",
        "type": "诗",
        "rhythmic": "",
        "title": "大石岭驿梅花",
        "preface": "",
        "paragraphs": [
            "仙中姑射接瑶姬，成阵清香拥路岐。",
            "半出驿墙谁画得，雪英相倚两三枝。"
        ],
        "notes": "",
        "id": "4d8b42b1136b34b9a38c9a31e8fa22fb"
    },
    {
        "author": "王周",
        "dynasty": "唐",
        "type": "诗",
        "rhythmic": "",
        "title": "赠怤师",
        "preface": "",
        "paragraphs": [
            "水中有片月，照耀婵娟姿。",
            "庭前有孤栢，竦秀岁寒期。",
            "坚然物莫迁，寂焉心为师。",
            "声发响必荅，形存影即随。",
            "雪花安结子，雪叶宁附枝。",
            "兰死不改香，井寒岂生澌。",
            "晨𬬻烟褭褭，病发霜丝丝。",
            "丈室冰凛冽，一衲云离披。",
            "顾此名利场，得不慙冠绥。"
        ],
        "notes": "",
        "id": "022ad70ddb720e73d150c2f0eb380a77"
    },
    {
        "author": "王周",
        "dynasty": "唐",
        "type": "诗",
        "rhythmic": "",
        "title": "游仙都观",
        "preface": "",
        "paragraphs": [
            "冷杉枯栢路盘空，毛发生寒略略风。",
            "两汉真仙在何处，巡香行遶蘂珠宫。"
        ],
        "notes": "",
        "id": "e516b98f4294d61304c2d41d4f7b2312"
    },
    {
        "author": "王周",
        "dynasty": "唐",
        "type": "诗",
        "rhythmic": "",
        "title": "志峡船具诗 梢",
        "preface": "",
        "paragraphs": [
            "制之居首尾，俾之辨斜正。",
            "首动尾聿随，斜取正为定。",
            "有如提吏笔，有如执时柄。",
            "有如秉师律，有如宣命令。",
            "守彼方与直，得其刚且劲。",
            "既能济险难，何畏涉辽敻。",
            "招招俾作主，泛泛实司命。",
            "风乌愧斟酌，画鹢空辉映。",
            "古人存丰规，猗欤聊引证。"
        ],
        "notes": "",
        "id": "dd1ad236a65ed015d70bcaf496fdd5e2"
    },
    {
        "author": "王周",
        "dynasty": "唐",
        "type": "诗",
        "rhythmic": "",
        "title": "志峡船具诗 𫇛",
        "preface": "",
        "paragraphs": [
            "用之大曰舻，冠乎小者楫。",
            "通津既能济，巨浸即横涉。",
            "身之使者颊，虎之拏者爪。",
            "鱼之拨者鬣，弩之进者䇲。",
            "此实为相须，相须航一叶。"
        ],
        "notes": "",
        "id": "c22b99345424cdc365df3b7b85d758f7"
    },
    {
        "author": "王周",
        "dynasty": "唐",
        "type": "诗",
        "rhythmic": "",
        "title": "志峡船具诗 戙",
        "preface": "",
        "paragraphs": [
            "箭飞峡中水，锯立峡中石。",
            "峡与水为隘，水与石相击。",
            "𣸣为生险艰，声发甚霹雳。",
            "三老航一叶，百丈空千尺。",
            "苍黄徒尔为，倏忽何可测。",
            "篙之小难制，戙之独有力。",
            "猗嗟戙之为，彬彬坚且直。",
            "有如用武人，森森矗戈戟。",
            "有如敢言士，落落吐胸臆。",
            "拯危居坦夷，济险免兢惕。",
            "志彼哲匠心，俾其来者识。"
        ],
        "notes": "",
        "id": "94d679c7b5dc8cd9dda8e27e9c72ade8"
    },
    {
        "author": "王周",
        "dynasty": "唐",
        "type": "诗",
        "rhythmic": "",
        "title": "志峡船具诗 百丈",
        "preface": "",
        "paragraphs": [
            "少尝侍先君，余闲诵白氏。",
            "始得入峡诗，深味作诗旨。",
            "云有万仞山，云有千丈水。",
            "自念坎𡒄时，尤多兢慎理。",
            "山束峡如口，水漱石如齿。",
            "孤舟行其中，薄冰犹坦履。",
            "孱颜屹焉立，汹涌勃然起。",
            "百丈为前牵，万险即平砥。",
            "破之以筼筜，续之以麻枲。",
            "砺之坚以节，引之直如矢。",
            "杼轴连半空，长短随两涘。",
            "铁锁枉驰名，锦缆谩称美。",
            "长绳岂能系，朽索何足拟。",
            "苟非𦁤之为，胡可力行此。"
        ],
        "notes": "",
        "id": "3a7e3607813a1b2b39456a0cab50dc0f"
    },
    {
        "author": "王周",
        "dynasty": "唐",
        "type": "诗",
        "rhythmic": "",
        "title": "早春西园",
        "preface": "",
        "paragraphs": [
            "引步携筇竹，西园小径通。",
            "雪欹梅蔕绿，春入杏梢红。",
            "静意崖穿溜，孤愁笛破空。",
            "如何将此景，收拾向图中。"
        ],
        "notes": "",
        "id": "7dbc1cfbadfe1c63848a14c78206c8e9"
    },
    {
        "author": "王周",
        "dynasty": "唐",
        "type": "诗",
        "rhythmic": "",
        "title": "金盘草诗",
        "preface": "",
        "paragraphs": [
            "今春从南陵，得草名金盘。",
            "金盘有仁性，生在林一端。",
            "根节岁一节，食之甘而酸。",
            "风俗竞采掇，俾人防急难。",
            "巴中虵虺毒，解之如走丸。",
            "巨叶展六出，软干分长竿。",
            "摇摇绿玉活，褭褭香荷寒。",
            "世云暑酷月，郁有神物看。",
            "天之产于此，意欲生民安。",
            "今之为政者，何不反此观。",
            "知彼苛且猛，慎勿虐而残。",
            "一物苟失所，万金惟可叹。",
            "莫并蒿与莱，岂羡芝及兰。",
            "勤渠护根本，栽植当庭栏。",
            "寄言好生者，休说神仙丹。"
        ],
        "notes": "",
        "id": "7f94fc6f21112c24ccb9cb2499ad32f3"
    },
    {
        "author": "王周",
        "dynasty": "唐",
        "type": "诗",
        "rhythmic": "",
        "title": "和程刑部三首 公会亭",
        "preface": "",
        "paragraphs": [
            "公事公言地，标名姓必臧。",
            "江山如得助，谈笑若为妨。",
            "均赋乡原肃，详刑郡邑康。",
            "官箴居座右，夙夜算难忘。"
        ],
        "notes": "",
        "id": "7708ccdda48c30924ccc79b910047f27"
    },
    {
        "author": "王周",
        "dynasty": "唐",
        "type": "诗",
        "rhythmic": "",
        "title": "和程刑部三首 碧鲜亭",
        "preface": "",
        "paragraphs": [
            "𫗋𫗋笼清籁，萧萧鏁翠阴。",
            "向高思尽节，从直美虚心。",
            "迥砌滋苍藓，幽窗伴素琴。",
            "公余时引步，一径静中深。"
        ],
        "notes": "",
        "id": "9525a45e396c11d37638ad09f3d56d6d"
    },
    {
        "author": "王周",
        "dynasty": "唐",
        "type": "诗",
        "rhythmic": "",
        "title": "和程刑部三首 清涟合",
        "preface": "",
        "paragraphs": [
            "照影翻窗绮，层纹滉额波。",
            "丝青迷岸柳，茸绿蘸汀莎。",
            "片雪翘饥鹭，孤香卷嫩荷。",
            "凭栏堪入画，时听竹枝歌。"
        ],
        "notes": "",
        "id": "fd84c57daf48fb6b8c0cbe57d12b4245"
    },
    {
        "author": "王周",
        "dynasty": "唐",
        "type": "诗",
        "rhythmic": "",
        "title": "自喻",
        "preface": "",
        "paragraphs": [
            "予念天之生，生本空疎器。",
            "五岁禀慈训，愤悱读书志。",
            "七岁辨声律，勤苦会诗赋。",
            "九岁执公卷，倜傥干名意。",
            "乞荐乡老书，幸会春官试。",
            "折桂愧巍峩，依莲何气味。",
            "性拙绝不佞，才短无余地。",
            "前年会知己，荐章实非据。",
            "宁见民说平，空荷君恩寄。",
            "瞿唐抵巴渝，往来名揽辔。",
            "孤舟一水中，艰险实可畏。",
            "群操百丈牵，临难无苟避。",
            "𣸣向江底发，水在石中沸。",
            "槌鼓称打宽，系纫呼下纬。",
            "善恶胡可分，死生何足讳。",
            "骑衡与垂堂，非不知前喻。",
            "临渊与履冰，非不知深虑。",
            "我今縻搢绅，善地谁人致。",
            "城孤与社鼠，巧佞谁从庇。",
            "奴颜与婢膝，丑直谁从媚。",
            "妻儿敻限越，容颜几憔悴。",
            "致身霄汉人，呝嚱尽贤智。"
        ],
        "notes": "",
        "id": "244840da355baf2850a66a5e47dbeb6a"
    },
    {
        "author": "王周",
        "dynasty": "唐",
        "type": "诗",
        "rhythmic": "",
        "title": "巫山庙",
        "preface": "",
        "paragraphs": [
            "庙前溪水流潺潺，庙中修竹声珊珊。",
            "襄王一梦杳难问，晚晴天气归云闲。"
        ],
        "notes": "",
        "id": "7be7e264a74f1391c0d15de1ddc18f93"
    },
    {
        "author": "王周",
        "dynasty": "唐",
        "type": "诗",
        "rhythmic": "",
        "title": "下瞿塘寄时同年",
        "preface": "",
        "paragraphs": [
            "春寒天气下瞿塘，大壤溪前柳线长。",
            "须信孤云是孤宦，莫将乡思附归艎。"
        ],
        "notes": "",
        "id": "48a7809b6c8c732a6f33c1f00346f86b"
    },
    {
        "author": "王周",
        "dynasty": "唐",
        "type": "诗",
        "rhythmic": "",
        "title": "和杜运使巴峡地暖节物与中土异黯然有感诗三首 一",
        "preface": "",
        "paragraphs": [
            "随柳参差破绿芽，此中依约欲飞花。",
            "春光是处伤离思，何况归期未有涯。"
        ],
        "notes": "",
        "id": "15abd03917ee86b9d5bd0e7fde43f001"
    },
    {
        "author": "王周",
        "dynasty": "唐",
        "type": "诗",
        "rhythmic": "",
        "title": "和杜运使巴峡地暖节物与中土异黯然有感诗三首 二",
        "preface": "",
        "paragraphs": [
            "始看菊蘂开篱下，又见梅花寄岭头。",
            "揽辔巴西官局冷，几凭春酒沃乡愁。"
        ],
        "notes": "",
        "id": "a13477819555974448112a84596e198d"
    },
    {
        "author": "王周",
        "dynasty": "唐",
        "type": "诗",
        "rhythmic": "",
        "title": "和杜运使巴峡地暖节物与中土异黯然有感诗三首 三",
        "preface": "",
        "paragraphs": [
            "花品姚黄冠洛阳，巴中春早羡孤芳。",
            "不知别有栽培力，流咏新诗与激昂。"
        ],
        "notes": "",
        "id": "27d960b459e41d71d5a3f2fcd77e066a"
    },
    {
        "author": "王周",
        "dynasty": "唐",
        "type": "诗",
        "rhythmic": "",
        "title": "施南太守以猨儿为寄作诗答之",
        "preface": "",
        "paragraphs": [
            "虞人初获酉江西，长臂难将意马齐。",
            "今日未啼头已白，不堪深入白云啼。"
        ],
        "notes": "",
        "id": "bc3fb2017cd085d027579f266cdb5d1f"
    },
    {
        "author": "王周",
        "dynasty": "唐",
        "type": "诗",
        "rhythmic": "",
        "title": "巫庙",
        "preface": "",
        "paragraphs": [
            "巴水走若箭，峡山开如屏。",
            "汹涌匹练白，𡷾崒浓蓝青。",
            "崖空蓄云雨，滩恶惊雷霆。",
            "神仙宅幽邃，庙貌横杳冥。",
            "隐约可一梦，缥缈余千龄。",
            "名利有所役，舟楫无暂停。",
            "悉宰垂[肸]蚃，祠祷希安宁。",
            "鵶鵶尔何物，飞飞来庙庭。",
            "纷纷飏寥泬，远近随虚舲。",
            "铁石砺觜爪，金碧辉光翎。",
            "翔集托阴险，鹐啄贪膻腥。",
            "日既恃威福，岁久为精灵。",
            "依草与附木，诬诡殊不经。",
            "城狐与社鼠，琐细何足听。",
            "况乎人假人，心阔吞沧溟。"
        ],
        "notes": "",
        "id": "96e2a7ae9fb6875ceab49d77794c1cfb"
    }
]