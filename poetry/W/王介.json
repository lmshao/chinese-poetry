[
    {
        "author": "王介",
        "dynasty": "宋",
        "type": "诗",
        "rhythmic": "",
        "title": "送张君宰吴江",
        "preface": "",
        "paragraphs": [
            "乍被轩绥宠，新辞计省繁。",
            "三江吴故国，百里汉郎官。",
            "烟水莼芽紫，霜天橘颗丹。",
            "优游民政外，风月即清欢。"
        ],
        "notes": "",
        "id": "ffe7cf1217b7078b2cc3e0b56f694580"
    },
    {
        "author": "王介",
        "dynasty": "宋",
        "type": "诗",
        "rhythmic": "",
        "title": "出知湖州",
        "preface": "",
        "paragraphs": [
            "吴兴太守美如何，太守从来恶祝蛇。",
            "生若不为上柱国，死时犹合替阎罗。"
        ],
        "notes": "",
        "id": "3e025064f8b2b3150114d7137204feb8"
    },
    {
        "author": "王介",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "上林春色好，携手去来兮。"
        ],
        "notes": "",
        "id": "06f8acb575cda4ac649aac83d03dc7e9"
    },
    {
        "author": "王介",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "命也岂终否，时乎不暂留。",
            "勉哉藏素业，以待岁之秋。"
        ],
        "notes": "",
        "id": "d79bc8977fd1373775a0f67b1784f131"
    },
    {
        "author": "王介",
        "dynasty": "宋",
        "type": "诗",
        "rhythmic": "",
        "title": "句  其三",
        "preface": "",
        "paragraphs": [
            "草庐三顾动幽蛰，蕙帐一空生晓寒。"
        ],
        "notes": "",
        "id": "3a089136b08a0431faa6579ab7188dd6"
    },
    {
        "author": "王介",
        "dynasty": "宋",
        "type": "诗",
        "rhythmic": "",
        "title": "句  其四",
        "preface": "",
        "paragraphs": [
            "金陵村里王夫子，可是能吟富贵诗。"
        ],
        "notes": "",
        "id": "fb2b20bf503f29a200feba3c51f00c91"
    },
    {
        "author": "王介",
        "dynasty": "宋",
        "type": "诗",
        "rhythmic": "",
        "title": "郑氏馆中书事",
        "preface": "",
        "paragraphs": [
            "今年移砚席，又上白云边。",
            "夜气清于水，春愁薄似烟。",
            "庭前松已脑，门外柳应绵。",
            "尤喜安床处，更深无杜鹃。"
        ],
        "notes": "",
        "id": "21b506b32563e72b467abf4bd0d6f838"
    },
    {
        "author": "王介",
        "dynasty": "宋",
        "type": "诗",
        "rhythmic": "",
        "title": "洞霄宫",
        "preface": "",
        "paragraphs": [
            "飘飘辽鹤去难寻，野客重来叹复吟。",
            "许迈林中丹灶冷，郭文山上白云深。",
            "南陵事迹都非昔，北岭归期直到今。",
            "珍重玉京无限意，待将功节养高岑。"
        ],
        "notes": "",
        "id": "ff40852e1935d57808527d1229e38e71"
    }
]