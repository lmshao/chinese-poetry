[
    {
        "author": "王起",
        "dynasty": "唐",
        "type": "诗",
        "rhythmic": "",
        "title": "和李校书雨中自秘省见访知早入朝便入集贤不遇诗",
        "preface": "",
        "paragraphs": [
            "台庭才子来欵扉，典校初从天禄归。",
            "已慙陋巷回玉趾，仍闻细雨沾彩衣。",
            "诘朝始趋凤阙去，此日遂愁鸡黍违。",
            "忆昨谬官在乌府，喜君对门讨鱼鲁。",
            "直庐相望夜每阑，高阁遥临月时吐。",
            "昔闻三入承明庐，今来重入中秘书。",
            "校文复忝丞相属，博物更与张侯居。",
            "新冠峩峩不变铁，旧泉脉脉犹在渠。",
            "忽枉情人吐芳讯，临风不羡潘锦舒。",
            "忆见青天霞未卷，吟玩瑶华不知晚。",
            "自怜岂是风引舟，如何渐与蓬山远。"
        ],
        "notes": "",
        "id": "fe45e6cad187241fe82084077a5509d8"
    },
    {
        "author": "王起",
        "dynasty": "唐",
        "type": "诗",
        "rhythmic": "",
        "title": "贡举人谒先师闻雅乐",
        "preface": "",
        "paragraphs": [
            "蔼蔼观光士，来同鹄鹭群。",
            "鞠躬遗像在，稽首雅歌闻。",
            "度曲飘清汉，余音遏晓云。",
            "两楹凄已合，九仞杳难分。",
            "断续同清吹，洪纤入紫氛。",
            "长言听已罢，千载仰斯文。"
        ],
        "notes": "",
        "id": "a48007051f549946f6ce106371ce7f17"
    },
    {
        "author": "王起",
        "dynasty": "唐",
        "type": "诗",
        "rhythmic": "",
        "title": "浊水求珠",
        "preface": "",
        "paragraphs": [
            "行潦沈明月，光辉也不浮。",
            "识珍能洞鉴，精宝此来求。",
            "几被泥沙杂，常随混浊流。",
            "润川终自媚，照乘且何由。",
            "的皪终难掩，晶荧愿见收。",
            "蛇行无胫至，饮德已闻酬。"
        ],
        "notes": "",
        "id": "498494290019d1cab441d0dc3511d198"
    },
    {
        "author": "王起",
        "dynasty": "唐",
        "type": "诗",
        "rhythmic": "",
        "title": "和周侍郎见寄",
        "preface": "",
        "paragraphs": [
            "贡院离来二十霜，谁知更忝主文场。",
            "杨叶纵能穿旧的，桂枝何必爱新香。",
            "九重每忆同仙禁，六义初吟得夜光。",
            "莫道相知不相见，莲峰之下欲征黄。"
        ],
        "notes": "",
        "id": "00c9faddf3c95020e4edfc1979e22e25"
    },
    {
        "author": "王起",
        "dynasty": "唐",
        "type": "诗",
        "rhythmic": "",
        "title": "赠毛仙翁",
        "preface": "",
        "paragraphs": [
            "冰霜肌骨称童年，羽驾何由到俗间。",
            "丹灶化金留秘诀，仙宫嗽玉叩玄关。",
            "壶中世界青天近，洞里烟霞白日闲。",
            "若许随师去尘网，愿陪鸾鹤向三山。"
        ],
        "notes": "",
        "id": "1be3d86e39627bf52d8e2bf5e60941c8"
    },
    {
        "author": "王起",
        "dynasty": "唐",
        "type": "诗",
        "rhythmic": "",
        "title": "赋花",
        "preface": "",
        "paragraphs": [
            "花，点缀，分葩。",
            "露初裛，月未斜。",
            "一枝曲水，千树山家。",
            "戏蝶未成梦，娇莺语更夸。",
            "既见东园成径，何殊西子同车。",
            "渐觉风飘轻似雪，能令醉者乱如麻。"
        ],
        "notes": "",
        "id": "95b0a5ce6dffb583cdb2d08a7929092d"
    },
    {
        "author": "王起",
        "dynasty": "唐",
        "type": "诗",
        "rhythmic": "",
        "title": "答广宣上人",
        "preface": "",
        "paragraphs": [
            "延英面奉入春闱，亦选功夫亦选奇。",
            "在治只求金不耗，用心空学秤无私。",
            "龙门变化人皆望，莺谷飞鸣自有时。",
            "独喜向公谁是证？弥天大士与新诗。",
            "（见《唐摭言》卷三、《唐诗纪事》卷七二。",
            "）（按：二书皆云此诗为起会昌放第二牓后答广宣贺诗作，《唐诗纪事》又录刘梦得、元微之二人和诗，二人皆前卒。",
            "会昌当为长庆之误，此诗作于长庆三年春，详卞孝萱《刘禹锡年谱》。",
            "《全唐诗》卷三四六以此诗为王涯作，王涯未曾知贡举，上举二书皆明确载为王起作。",
            "）。"
        ],
        "notes": "",
        "id": "39f255c5610cff7fc974f9032a62ed72"
    }
]