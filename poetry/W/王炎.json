[
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "鸣水洞辞",
        "preface": "",
        "paragraphs": [
            "艾之西兮汨之原，山石划断兮穹巅而崭岩。",
            "瀑流下注兮，其上绝而为亹。",
            "有蛟有龙兮，伏而不怒。",
            "雷鸣崖下兮，穷年风雨。",
            "谁斧凿此云根兮，遗予以罍洗。",
            "松有樛枝兮，屋之深深。",
            "苔藓斑斓兮，织缋以为茵。",
            "觞酒于上兮听潺湲。",
            "西峰衔日半规兮，徘徊犹未忍旋。",
            "予欲縆朱丝兮，节清音而度曲。",
            "招玄鹤使舞兮，醉予醽醁。",
            "有玉韫椟兮幽人之轴，秋兰之珮兮芙蓉之服。",
            "瘦石寒泉兮矢其弗告，四墉无隙兮𪩘崿青青。",
            "白云漠漠兮截洞口以为扃，轮鞅莫来兮无伤我清。",
            "不执券而兼并兮莫予与争。"
        ],
        "notes": "",
        "id": "27df489dd7185b568c7dd477d8024a7f"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "怀忠堂辞",
        "preface": "",
        "paragraphs": [
            "跂逸驾兮前修，佩武符兮典州。",
            "迹已陈兮德新，可敬而慕兮几春复秋。",
            "意其存兮閟千万年之原，谓其逝兮乃在浮罗之颠。",
            "奋忠精兮取义，贯羲娥兮烂然。",
            "隘尘寰兮上征，挥八极兮为仙。",
            "黄鹄脱骖兮素虬停驷，几弭节兮念遗民而来顾。",
            "高弁苍苍兮清苕弥弥，公来游兮湖山增美。",
            "游观罢兮来归。",
            "有蒲与荷兮清泠之池，鱼鸟怀生兮欣欣焉。",
            "其有依银钩虿尾兮，灿翠珉而陆离。",
            "弦琴兮击鼓，羞羔豚兮酌醑。",
            "跪起以荐兮愿公燕喜。",
            "公燕喜兮吾民乐康。",
            "却灾沴兮蠲除不祥。",
            "云来兮万祀，烝尝兮不忘。"
        ],
        "notes": "",
        "id": "b8aa10d161e47ce9182efc3d21c48520"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "太庙瑞芝颂",
        "preface": "",
        "paragraphs": [
            "宋绍天命，列圣重光。",
            "丕绪舄奕，施于无疆。",
            "少海日升，庆元五祀。",
            "渊默面南，格于天地。",
            "於穆清庙，玉芝呈瑞。",
            "蔓蔓其华，丽于丹楹。",
            "匪根斯殖，匪葩斯荣。",
            "和气融液，不春而生。",
            "其瑞维何，祖宗咸喜。",
            "神孙致孝，孺慕无已。",
            "有开必先，产祥𬯎祉。",
            "其孝维何，神明可通。",
            "问安寝门，四辅翼从。",
            "洗爵为寿，雍雍在宫。",
            "莫大之庆，朝野攸同。",
            "赉尔高年，曰予锡类。",
            "颁爵辅臣，曰汝予助。",
            "三宫岂乐，万姓歌舞。",
            "维我高庙，中兴集勋。",
            "神器所传，艺祖之孙。",
            "重华之断，寿康之仁。",
            "凝神冲漠，不俟倦勤。",
            "群黎属望，天启元子。",
            "四圣揖逊，千古颛美。",
            "主鬯匪易，秉心肃庄。",
            "以奉重闱，媚于慈皇。",
            "崇德尚贤，心膂股肱。",
            "尽摈浮伪，慈皇是承。",
            "酬酢万微，未明当依。",
            "不蔽不疑，慈皇是以。",
            "民附于仁，天鉴厥诚。",
            "对越在上，祖宗之灵。",
            "贶以瑞物，胙其德馨。",
            "昔在绍兴，芝尝再茁。",
            "仁皇英皇，二祖之室。",
            "曾孙笃之，克肖其德。",
            "受是珍符，宠绥四国。",
            "曷以祝之，万寿无极。",
            "又曷申之，子孙千亿。",
            "有德有瑞，隠显合符。",
            "自今以始，史将娄书。",
            "皇德日新，勿替厥初。"
        ],
        "notes": "",
        "id": "2597d9ac81fd73870cc007e219f43087"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "明妃曲",
        "preface": "",
        "paragraphs": [
            "掖庭国色世所稀，不意君王初未知。",
            "欲行未行始惊惋，画史乃以妍为媸。",
            "约言已定不可悔，毡车万里随单于。",
            "天生胡汉族类异，古无汉女为胡姬。",
            "高皇兵败白登下，归遣帝子称阏氏。",
            "欲平两国恃一女，乌乎此计何其疎。",
            "至今和亲踵故事，延寿欺君何罪为。",
            "此生失意甘远去，此心恋旧终怀归。",
            "胡天惨淡气候别，风沙四面吹穹庐。",
            "琵琶曲尽望汉月，塞鴈年年南向飞。"
        ],
        "notes": "",
        "id": "0cc0fd64610335621f6014833b353cf3"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "公无渡河",
        "preface": "",
        "paragraphs": [
            "黄河浩浩不可航，腰壶欲渡何其狂。",
            "妪挽翁衣愿无渡，忠爱深言反逢怒。",
            "河流滔滔翁溺死，老妪搏膺泪如雨。",
            "行人劝妪莫痛伤，痛伤之极能断肠。",
            "古来愎谏多不祥，鸱夷浮江吴国灭，老臣疽背霸王歇。"
        ],
        "notes": "",
        "id": "19f400f8b6f63d6d023db64264053c4d"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "雉朝飞",
        "preface": "",
        "paragraphs": [
            "飞飞野雉雄挟雌，相与孳尾为之妃。",
            "人生谁不有配偶，我生垂老为鳏夫。",
            "永巷蛾眉几千指，一妻一妾庶人礼。",
            "壮年受室不及时，老去自怜身独处。",
            "短布单衣谁为缝，东臯种黍谁共舂。",
            "苍天高高不可问，愿照衡茅有孤闷。"
        ],
        "notes": "",
        "id": "5f0edb2d4b4383460fadc6f13f1fbc8e"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "关山月",
        "preface": "",
        "paragraphs": [
            "阴山萧萧木叶黄，胡儿马健弓力强。",
            "铁衣万骑向北去，仰看鸿鴈皆南翔。",
            "身在边头家万里，呜咽悲笳壮心死。",
            "功成归取汉爵侯，战败没为边地鬼。",
            "团团霜月悬中天，闺中少妇私自怜。",
            "捐躯许国丈夫事，莫恨不如霜月圆。"
        ],
        "notes": "",
        "id": "f08ce2e86b0b6c9806e66466548f5da5"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "白头吟",
        "preface": "",
        "paragraphs": [
            "青丝织作双鸳鸯，紫丝绣成双凤凰。",
            "在家不敢窥屏著，心愿出门逐夫壻。",
            "琴中解道人心事，不辞半夜将身去。",
            "君亲涤器妾当垆，岂料赋成天上知。",
            "临邛旧事不记省，千金多买青蛾眉。",
            "嫁时衣裳今尚在，妾貌未衰君意改。",
            "当时去家恨太迟，今日思家翻自悔。",
            "玉环既断不复连，青铜既破不复圆。",
            "古来佳人多薄命，不见鸾胶能续弦。",
            "但愿新人同燕婉，桃花长春月长满。"
        ],
        "notes": "",
        "id": "52d8bc794be0e64c1bb8b792ef8949e7"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "饮马长城窟",
        "preface": "",
        "paragraphs": [
            "春风塞草青，胡儿区脱静。",
            "秋风塞草黄，胡骑角弓劲。",
            "秦人驱丁夫，筑城备强胡。",
            "城成有亏日，胡来无已时。",
            "哀笳中夜起，战马竖双耳。",
            "苍茫沙上月，幽咽陇头水。",
            "征人悲故乡，闺人守空房。",
            "安得霍嫖姚，饮马瀚海旁。"
        ],
        "notes": "",
        "id": "ae559e485c3ce8e86584dc070c4dc53b"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "门有车马客",
        "preface": "",
        "paragraphs": [
            "乌鹊遶屋鸣，有客停𬴂。",
            "问客何自来，君家寄家书。",
            "摄衣起迎客，开书多苦辞。",
            "蕣花不长好，玉颜亦易衰。",
            "水行有却流，人行无反期。",
            "置书拜谢客，岂不心怀归。",
            "事君有明义，不得顾所私。",
            "作书附客返，路远幸勿遗。",
            "上言重自爱，下言长相思。",
            "相思勿相怨，自古多别离。"
        ],
        "notes": "",
        "id": "ef2adfc1fa5423ae4b3c4a75ce7d07f5"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "出塞曲",
        "preface": "",
        "paragraphs": [
            "羽檄走边遽，虎符出精兵。",
            "壮士卷甲起，骨肉送之行。",
            "击筑歌易悲，挈榼酒更倾。",
            "关山杀气缠，寒日无晶明。",
            "箭落紫塞雕，马裂黄河冰。",
            "岂畏虏骑多，只忧将权轻。",
            "阃外不中制，一贤当长城。",
            "鼓行渡沙碛，愿勒燕然铭。"
        ],
        "notes": "",
        "id": "e048835c2a197b89d8069f2e8f750bb3"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "远别离",
        "preface": "",
        "paragraphs": [
            "静女不下堂，游子志四方。",
            "五花骄马金络脑，出门仆从生辉光。",
            "草青沙软湿春雾，玉蹄联翩踏花去。",
            "楼头明月阙又圆，西风一夕生庭树。",
            "明珰缀以木难珠，锦衣系以貂襜褕。",
            "青眉玉颊为谁好，天阔飞鸿无素书。",
            "今年花落容华在，明年花发容华改。",
            "离鸾别鹄不自怜，人生难得长少年。"
        ],
        "notes": "",
        "id": "b161cac41c5432af4defaf8ff11c148f"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "拟古闺怨三首  其一",
        "preface": "",
        "paragraphs": [
            "为郎缝春衣，春尽郎未归。",
            "羞见庭下花，一双胡蝶飞。"
        ],
        "notes": "",
        "id": "c4bd02e2f31f6f5efb7440373f745397"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "拟古闺怨三首  其二",
        "preface": "",
        "paragraphs": [
            "良人久在外，想像裁香罗。",
            "放下金粟尺，无言颦翠蛾。"
        ],
        "notes": "",
        "id": "1ebbf0ca8bc14491215e8d1da4b3fffd"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "拟古闺怨三首  其三",
        "preface": "",
        "paragraphs": [
            "花开复花谢，堕在藩溷边。",
            "不惜花落尽，惜无长少年。"
        ],
        "notes": "",
        "id": "cd095972e6cb38a0a8b1755e2e017bcf"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "粧楼怨",
        "preface": "",
        "paragraphs": [
            "长安甲第凝丹碧，门外如云珠履客。",
            "主人对客懒将迎，别有洞天双国色。",
            "帘帏不动春风香，乃翁但醉流霞觞。",
            "绿丝垂地细君惜，从今可老温柔乡。",
            "欢乐短，忧恨长，凤飞何在遗其凰。",
            "不言不笑念恩怨，明月无情窥象床。",
            "春暖花枝啼晓露，此身今是花无主。",
            "可怜高冢卧麒麟，不许画楼栖燕子。"
        ],
        "notes": "",
        "id": "dfe12800456606f932a665b12852ecad"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "薄薄酒",
        "preface": "",
        "paragraphs": [
            "薄酒可成礼，何必饮上尊。",
            "丑妇可成室，何必求丽人。",
            "人生有欲皆求得，谁能有得终无失。",
            "多藏未免诲穿窬，厚味亦能生疢疾。",
            "青鞋缓步可当车，不用驷马黄金覊。",
            "茅簷之下庇风雨，不用丹碧文榱题。",
            "缊袍布衾亦自暖，不用狐裘蒙锦衣。",
            "菜羹脱粟亦自饱，不用五鼎羞鲜肥。",
            "月盈不偿阙，物盛必有衰。",
            "逐客可相亦可夷，饿隶为王又为菹。",
            "欲从意满神所忌，吉凶反复相乘除。",
            "吾闻猩猩骂人非不智，以醉就禽犹惜屦。",
            "鼋鼍窟穴深更深，卒为人得由贪饵。",
            "古来达识照其几，外物视之双弊屣。",
            "于陵辞聘宁灌畦，御寇辞粟宁忍饥。",
            "逃荣无辱二疏去，今是昨非陶令归。",
            "请君莫嫌薄酒薄，瓦瓮匏尊任斟酌。",
            "请君莫嫌丑妇丑，荆钗布襦与偕老。",
            "天宽地大得自由，如此足矣何多求。"
        ],
        "notes": "",
        "id": "8987d9dc49ea5f40b25a9cc1584e3a25"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "夏日雨过",
        "preface": "",
        "paragraphs": [
            "云润日杲杲，渠涩泉泠泠。",
            "群山晓过雨，一沐千髻青。",
            "岸巾纳微凉，庭户留余清。",
            "乔木俯佳色，野卉含幽馨。",
            "昔来挽枯条，今来见欣荣。",
            "荣枯亦何有，对此难为情。",
            "长年心事多，抚髀只自惊。",
            "冰炭交中肠，吾生安得宁。",
            "好风吹我裳，颇觉耳目醒。",
            "暇日可少憇，安用心营营。",
            "高卧绿阴底，玄蝉相对鸣。"
        ],
        "notes": "",
        "id": "373b339a3a6ff2b53d830154556b3fb4"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "村行",
        "preface": "",
        "paragraphs": [
            "青山护村落，暗水通沟渠。",
            "人行禾黍间，漫漫迷所之。",
            "里社压新醪，击鲜赛丛祠。",
            "田父相劳苦，雨旸无失时。",
            "龙骨挂屋敖，秋熟可预期。",
            "行行度冈涧，泉石多幽奇。",
            "微风发清籁，好鸟吟高枝。",
            "此中有佳趣，岂无幽人知。",
            "去住两不可，空吟招隠诗。"
        ],
        "notes": "",
        "id": "1fc65e4ecdb77adf82c1c89093302f8a"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "雪晴即事",
        "preface": "",
        "paragraphs": [
            "宵爨悬釜星，晓光落窗牖。",
            "乌鹊如谄人，贺语亦交口。",
            "收书白氍毹，青山并还旧。",
            "门巷未扫除，家童具箕帚。",
            "物色不招挽，顾盼左右有。",
            "梅兄可纳交，竹弟亦耐久。",
            "毛锥得奇助，引我琢句手。",
            "酒国百无忧，问津其敢后。",
            "逐逐春意来，孤村又花柳。"
        ],
        "notes": "",
        "id": "ead4cd73a0d889dfdd1bfce33c5243c7"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "吕待制所居八咏 半隠",
        "preface": "",
        "paragraphs": [
            "举世竞宠利，嗜进无肯休。",
            "山林槁项辈，又乏经济谋。",
            "朅来半隠寮，再拜瞻吕侯。",
            "袖手辞富贵，结庐清且幽。",
            "我从为儿时，久矣闻风流。",
            "父老数时贤，若人真少俦。",
            "已覆金瓯名，姑作绿野游。",
            "四海望霖雨，争欲挽之留。",
            "向来钓璜老，一出扶宗周。",
            "廊庙方侧席，公肯幡然不。"
        ],
        "notes": "",
        "id": "b349b94cfaa31dd640e901231cfed229"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "吕待制所居八咏 舒啸",
        "preface": "",
        "paragraphs": [
            "黄山峙立高崔嵬，上有飞仙时往来。",
            "问之谁作东道主，舒啸亭中人姓回。",
            "坐对危峰倒樽酒，偃仰胡床篆烟吐。",
            "划然清响透云端，此意悠悠眇千古。",
            "好是夜深孤月明，风松泉石清更清。",
            "我来拟作叔夜辈，一听空山鸾凤声。"
        ],
        "notes": "",
        "id": "59d44b2d6f2dad42ed09e6e942d2af10"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "吕待制所居八咏 缓步",
        "preface": "",
        "paragraphs": [
            "跃马乘轩四十年，谁知公是地行仙。",
            "向来曳履星辰上，今作游山杖屦缘。",
            "总为鼻端清栩栩，能令脚底步翩翩。",
            "青鞋若许陪行乐，早晚诛茅半隠边。"
        ],
        "notes": "",
        "id": "8126a5a2176ce423508a6715b6fb4892"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "吕待制所居八咏 月台",
        "preface": "",
        "paragraphs": [
            "我欲登仙换凡骨，飞上云头窥月窟。",
            "羿妻问我何自来，笑指广寒令径入。",
            "归来却见半隠翁，月台如在神仙中。",
            "霓裳歌舞不用觑，把酒长啸生清风。"
        ],
        "notes": "",
        "id": "dfb8511c5d17d85e302c2546eb640aca"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "吕待制所居八咏 藤洞",
        "preface": "",
        "paragraphs": [
            "空中一洞足清风，上有长藤翠蔓秾。",
            "说与山灵护持取，苍皮瘦骨恐为龙。"
        ],
        "notes": "",
        "id": "45f1017492dd8ff41146240cbd917575"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "吕待制所居八咏 岁寒",
        "preface": "",
        "paragraphs": [
            "春阳竞妩媚，百卉颜色好。",
            "凉秋风露来，往往竞枯槁。",
            "一朝受霜雪，脱落遽如扫。",
            "特立金石姿，青青未尝老。",
            "下视软美辈，摧折不自保。",
            "古人几失言，疾风知劲草。"
        ],
        "notes": "",
        "id": "915c48a5f6c084a082434df67f6b6522"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "吕待制所居八咏 朝阳",
        "preface": "",
        "paragraphs": [
            "腷膊鸡声夜向晨，东方飞景到云林。",
            "帘帏已是曈曈晓，庭户全无曀曀阴。",
            "可是梧桐长得地，也知葵藿久倾心。",
            "日边早晚来环赐，见说清光注意深。"
        ],
        "notes": "",
        "id": "d8ab3e2f94f8bcc56ddd5f54ad5b9c44"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "吕待制所居八咏 醉松",
        "preface": "",
        "paragraphs": [
            "虬髯铁干老嶙峋，气格俨然冠剑臣。",
            "应为孤高多绝物，未妨偃蹇且全身。",
            "雪中屈折如颓玉，雨后淋漓又吐茵。",
            "抚手摩挲三叹息，世间那有独醒人。"
        ],
        "notes": "",
        "id": "2cd86e4bda97607fe977acc56fe5aeaa"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "太平道中遇流民",
        "preface": "",
        "paragraphs": [
            "丁男负荷力已疲，弱妻稚子颜色悲。",
            "亲戚坟墓谁忍弃，嗟尔岂愿为流移。",
            "春蚕成茧谷成穗，输入豪家无孑遗。",
            "丰年凛凛不自保，凶年菜色将何如。",
            "但忧衔恨委沟壑，岂暇怀土安室庐。",
            "故乡既已不可居，他乡为客将谁依。",
            "黄鸡啄黍白酒熟，去家未久吾怀归。",
            "农桑不事得温饱，见尔令人颜忸怩。"
        ],
        "notes": "",
        "id": "237eeaa802d6bfe50e39a03f3b6f11c1"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "游砚山",
        "preface": "",
        "paragraphs": [
            "他山石徒多，器宝匿幽僻。",
            "产璞芙蓉坑，金声而玉德。",
            "冈峦外钩联，地势中断隔。",
            "曲坞八九家，路入羊豕迹。",
            "涧水抱石根，石骨多绀碧。",
            "北山上搀天，南山势蟠伏。",
            "砚工二百指，日凿崔嵬腹。",
            "篝灯砺斧斤，深入逾百尺。",
            "我行冒风雨，周览不知夕。",
            "夜宿茅茨下，青灯照岑寂。",
            "酒阑呼匠氏，访之语纤悉。",
            "冰蚕吐银丝，鲛人织雾縠。",
            "巧手琢磨之，价直黄金镒。",
            "断岩半倾欹，旧穴久湮塞。",
            "旁求得他材，饮水不受墨。",
            "坚滑已支庶，粗燥乃臧获。",
            "信知天壤间，尤物神所惜。",
            "罕见固为贵，有亦未易识。",
            "珉玉混一区，语尽三叹息。",
            "摩挲苍藓崖，此言可镌刻。"
        ],
        "notes": "",
        "id": "07a1bfbea1c8005a20a1d6e6a2755fd5"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "山间偶成二绝  其一",
        "preface": "",
        "paragraphs": [
            "人家鸡犬近相闻，村落纡回古木深。",
            "山客一来尘想尽，水声终日奏鸣琴。"
        ],
        "notes": "",
        "id": "e7a59d36c4747ab1600b0a6408fad178"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "山间偶成二绝  其二",
        "preface": "",
        "paragraphs": [
            "隔枝啼鸟唤幽梦，排闼青山无世情。",
            "绿树阴阴遮日影，虚窗卧看白云行。"
        ],
        "notes": "",
        "id": "aaed743cf1dd892519fe3d0cb2587dd4"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "雪中怀韩毅伯",
        "preface": "",
        "paragraphs": [
            "鸡罢三号来晓色，披衣起见瓦沟白。",
            "雪花初堕云遽回，天意应怜未归客。",
            "男儿铁石为刚肠，忍穷不见可怜色。",
            "当知曳履郭先生，可作餐毡苏属国。"
        ],
        "notes": "",
        "id": "ef662eea27427e0bf504592edded774e"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "和韩毅伯咏鴈",
        "preface": "",
        "paragraphs": [
            "孤飞欲作上林游，塞北来时天始秋。",
            "世路岂无矰缴虑，水乡聊作稻粱谋。",
            "摩云不惮关山远，刷羽定非鸡鹜俦。",
            "待看草青烟浪暖，带将春色离南州。"
        ],
        "notes": "",
        "id": "803cda4d05f5d46ed436a30042005182"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "梅花",
        "preface": "",
        "paragraphs": [
            "岁暮杀气惨，草木华叶萎。",
            "寒梅吐新萼，娟娟拥疏枝。",
            "清意尘俗远，幽香风露知。",
            "孤绝惯守独，晚出甘后时。",
            "细推万物理，荣谢相乘除。",
            "桃李向来繁，试问今何如。"
        ],
        "notes": "",
        "id": "6dfed6d396738ab038c7524cd1673d0c"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "犬捕鼠",
        "preface": "",
        "paragraphs": [
            "黠鼠穴居工匿形，宵窃吾余频有声。",
            "狸奴已老无足忌，对面侮人渠得志。",
            "韩卢千载云来孙，平时御盗严司存。",
            "小施逐兔腾山力，不露爪牙潜有获。",
            "主人高枕终夜安，论功法吏能扫奸。",
            "绳以汉家三尺律，鼠罪贯盈猫不职。"
        ],
        "notes": "",
        "id": "632d1623d5782552a1aa270074d42ead"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "春日",
        "preface": "",
        "paragraphs": [
            "小凭笋舆行野田，麦芒桑蕾春无边。",
            "勒回风物未全好，小雨班班天护寒。",
            "入门乌鹊枝头语，鸿鴈好音慈母喜。",
            "车马不来门巷穷，桃花自作深深红。",
            "世间万事易冰冷，春来无处无东风。"
        ],
        "notes": "",
        "id": "07b3c4c4d1f3806d257c3740da777067"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "春日书怀二首  其一",
        "preface": "",
        "paragraphs": [
            "杜门值春初，出门已春莫。",
            "子规日夜啼，为我诉春去。",
            "萋然草弥望，绿暗谿臯路。",
            "百尺游丝高，摇摇引心绪。",
            "归来坐窗底，有句不能吐。",
            "唤取黄嬭来，且尝黑甜味。"
        ],
        "notes": "",
        "id": "1eb16edb5223efccccaab6d4ccb4396b"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "春日书怀二首  其二",
        "preface": "",
        "paragraphs": [
            "余月雨新歇，风日亦已和。",
            "佳木颇秀整，好鸟仍啸歌。",
            "今我苦不乐，如此春意何。",
            "喧寂有异境，穷达元同科。",
            "此道贵坚壁，外物将倒戈。",
            "有慨怀古人，执柯能伐柯。"
        ],
        "notes": "",
        "id": "3d7cdee60a7dd19218c9cd1881016397"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "答韩毅伯五首  其一",
        "preface": "",
        "paragraphs": [
            "为别未一日，思君如三秋。",
            "解后孤城中，握手复少留。",
            "士方未遇时，鲜不困宦游。",
            "君独刍豢色，胸次回万牛。",
            "自愧得之浅，误欲代君忧。",
            "白璧识者稀，驽马市者稠。",
            "莫作分外虑，轻重终不侔。",
            "诸公竞推毂，失士固所羞。"
        ],
        "notes": "",
        "id": "38cb2df180a4473e8d72c6c685307e06"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "答韩毅伯五首  其二",
        "preface": "",
        "paragraphs": [
            "情义如投胶，去意如激矢。",
            "险阻要备尝，山川饯行李。",
            "霜雪衣裘单，灯前话儿女。",
            "下堂辞亲去，上堂拜亲喜。",
            "燕颔能飞扬，何必毛锥子。"
        ],
        "notes": "",
        "id": "c9bfb42d7f8579bf46bdfc226f1b6350"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "答韩毅伯五首  其三",
        "preface": "",
        "paragraphs": [
            "忆君初至时，投宿村店莫。",
            "门巷冷如冰，漫刺来一顾。",
            "升堂方下榻，出户复就屦。",
            "绨袍寒不温，北风搅庭户。",
            "念君何以堪，此意推不去。",
            "强饭登前涂，为亲善调护。"
        ],
        "notes": "",
        "id": "2c016858f80ce7a38be83e7c4609b3b3"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "答韩毅伯五首  其四",
        "preface": "",
        "paragraphs": [
            "老松寒不凋，古井风无波。",
            "斯人阅千古，所得亦已多。",
            "句法余事尔，高处凌阴何。",
            "宁为拥膝吟，无作扣角歌。"
        ],
        "notes": "",
        "id": "6625d2678ce645a3712e79749b189a9a"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "答韩毅伯五首  其五",
        "preface": "",
        "paragraphs": [
            "三书上时宰，我常疑退之。",
            "士穷见素守，躁求亦何为。",
            "蜀客闻此语，为我一解颐。",
            "岁晚归未得，且过江之西。",
            "未到意先喜，主人贤足依。",
            "江西鱼稻乡，米熟蟹螯肥。",
            "不妨且醉饱，利达自有时。"
        ],
        "notes": "",
        "id": "265833ade14038f540e1337a222593f8"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "渔人",
        "preface": "",
        "paragraphs": [
            "西南月未堕，白雾吞青山。",
            "渡口无人行，老渔一舟还。",
            "呵手系短缆，袯襫犯夜寒。",
            "捕鱼养妻子，谁谓斯人闲。"
        ],
        "notes": "",
        "id": "cb666ce70f73d997918804b0de483613"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "促织",
        "preface": "",
        "paragraphs": [
            "春山布谷劝耕事，秋园络纬催机杼。",
            "大家未织吏索租，小家欲织无丝缕。",
            "无丝可织寒无衣，输租后期罪当笞。",
            "悲鸣终夜不能已，嗟尔候虫何自苦。"
        ],
        "notes": "",
        "id": "bdac054b5e640d3981254e71dd9ebbe4"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "大水行",
        "preface": "",
        "paragraphs": [
            "屯云墨色日将暮，晦明挥霍雨如注。",
            "水声夜半摇匡床，平旦出门吁可畏。",
            "盘涡溔瀁吞边旁，悍流汹涌行中央。",
            "日中雨复绠縻下，沟塍水跃皆浑黄。",
            "黑风拗怒雷击地，浪头起立三丈强。",
            "杈枒老木根株拔，崚嶒古屋椽桷裂。",
            "快马万蹄迸突而凭凌，灵鼍百面澒洞而砯砰。",
            "锐兵鏖战城栅倒，猛虎嘷吼崖谷崩。",
            "旁观气夺目力眩，濒流上下俱不宁。",
            "升高辟害叫舟楫，篙工倚柂不敢行。",
            "寂寥向晚颇衰落，断霞返照回新晴。",
            "鸟飞不尽天界阔，苍烟淡淡山青青。",
            "衔杯引满幸无恙，收召魂魄犹屏营。",
            "往年秋水沈半壁，阖门九死得一生。",
            "今日思之痛方定，一见洪波心震惊。",
            "吾闻山挟河回冲底柱，峡束江盘投滟滪。",
            "鱼龙百怪家其中，风涛暴横无终穷。",
            "小溪常时清且浅，漪涟不动平于板。",
            "浅津可涉深可梁，一旦沸腾能漭茫。",
            "传闻溃渱山裂破，黑蛟夜出作奇祸。",
            "抉崖走石势力粗，十家六七无室庐。",
            "百年枯冢尚漂泊，变生仓卒人为鱼。",
            "君不见去年四月不雨至七月，涧谿一线皆断绝。",
            "川居人曾死于暍，山居人今死于溺。",
            "下田黄尘曾蓬勃，高田白沙今障没。",
            "呜呼灾害何其频，勦民之命谁肯任。",
            "勦民之命谁肯任，苍天苍天实照临。"
        ],
        "notes": "",
        "id": "1ccde4f211c8853de4e03fd1eb13b830"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "冬日即事",
        "preface": "",
        "paragraphs": [
            "曝背茅簷下，驱寒得晓晴。",
            "杜门来客少，开卷此心清。",
            "晦迹存吾道，端居阅世情。",
            "南山无改色，相对免将迎。"
        ],
        "notes": "",
        "id": "f38e7cd6fd0ec41b975cd3356dd6c7bd"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "春兴二首  其一",
        "preface": "",
        "paragraphs": [
            "蔓长宜诛草，花飞可吊梅。",
            "断云将雨去，啼鸟唤春回。",
            "书乱时开帙，樽空久复杯。",
            "长年观景物，不复起衰怀。"
        ],
        "notes": "",
        "id": "61647b8a50438a9068032cdbead4d50b"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "春兴二首  其二",
        "preface": "",
        "paragraphs": [
            "山远烟蒙树，汀回水啮沙。",
            "云阴初解驳，春色已光华。",
            "土润麦争秀，日蒸桃欲花。",
            "杜门无可喜，鹊语误楂楂。"
        ],
        "notes": "",
        "id": "4a79244328b23a597e66324cde0263a5"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "旅兴",
        "preface": "",
        "paragraphs": [
            "白眼看时事，刚肠厌俗流。",
            "也知蜂有毒，未信鼠堪投。",
            "熟睡消磨日，清吟拨置愁。",
            "倚门应望切，早晚赋刀头。"
        ],
        "notes": "",
        "id": "7237a74d2b80b2fdf8f1ffa00042cba0"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "蔬食",
        "preface": "",
        "paragraphs": [
            "瓠白吾何有，人言太瘦生。",
            "富儿皆肉食，我辈但藜羹。",
            "安得万钱费，应无五鼎烹。",
            "饥肠雷欲吼，一饱亦何营。"
        ],
        "notes": "",
        "id": "30cf790dbddfdccb65b3af2bab726fd1"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "春雨",
        "preface": "",
        "paragraphs": [
            "唤雨苍鸠罢，山高云更𬯀。",
            "泥深妨著屣，水足有扶犁。",
            "索酒无同饮，哦诗只自题。",
            "小窗回午梦，邻舍一声鸡。"
        ],
        "notes": "",
        "id": "a2c1e62e5af1f9f4e4eff3a4e8adb6ec"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "石盆荷叶",
        "preface": "",
        "paragraphs": [
            "月明露冷浄娟娟，收入窗间一掬泉。",
            "不用亭亭张翠盖，也能细细叠青钱。",
            "时因新汲分瓶杓，暗有微香散简编。",
            "留待移根栽玉井，开花十丈藕如船。"
        ],
        "notes": "",
        "id": "5994366187e042ea605d2be64a77296f"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "窗外紫竹",
        "preface": "",
        "paragraphs": [
            "疎篱短栅外钩联，聚立龙孙已嶷然。",
            "向日斧斤几不赦，而今苗裔尚能全。",
            "少时秀色青珉润，岁晚英标紫玉坚。",
            "借与风烟扶直气，稍加岁月定参天。"
        ],
        "notes": "",
        "id": "870d58473927d389b52d5daaa0af9bad"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "秋日晚晴",
        "preface": "",
        "paragraphs": [
            "断霞缕脉浅深红，雨挟凉来助好风。",
            "心厌乱蝉专美荫，目随高鸟度晴空。",
            "此身尚落功名外，生理方侵念虑中。",
            "坐到夜深明月上，秋声故故遶梧桐。"
        ],
        "notes": "",
        "id": "ad57e1476f2d66363ba1d707a8815aaf"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "和毅伯见寄",
        "preface": "",
        "paragraphs": [
            "欲问故人归未归，江湖不见雁南飞。",
            "青云未上辞乡国，白璧无因困褐衣。",
            "客里书来行李滞，江南春尽落花稀。",
            "倚门望断山川远，我却疑君此策非。"
        ],
        "notes": "",
        "id": "b35fedfc54769f33677b52efc7acd0b7"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "喜祝季通相访",
        "preface": "",
        "paragraphs": [
            "一笑掀髯语不休，只鸡斗酒少淹留。",
            "读书未疗一身困，弹剑同怀千岁忧。",
            "乔木拥烟村落冷，西风吹雨稻粱秋。",
            "此中可觅离骚句，跃马重来谿上头。"
        ],
        "notes": "",
        "id": "d41ac950300a32244dcd852a09a00576"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "和祝季通韵",
        "preface": "",
        "paragraphs": [
            "踏破苍苔马有声，百金一诺不寒盟。",
            "挥犀议论高流辈，落笔典刑追老成。",
            "犯雪方知松节直，截河不变济流清。",
            "论交独许吾同调，翻覆从渠自世情。"
        ],
        "notes": "",
        "id": "a83f1d2b134967a2b35b73de16276fd9"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "南斋中秋小酌",
        "preface": "",
        "paragraphs": [
            "银河络角晚风凉，月入庭除满地霜。",
            "夜静老翁闲玉斧，天寒仙子舞霓裳。",
            "田家旋𣃁蹲鸱美，野店新𥬠绿蚁香。",
            "草草杯盘供一笑，暂时耳热发清狂。"
        ],
        "notes": "",
        "id": "d625dbc841c9fa1d966757d63e7a3693"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "南斋书怀",
        "preface": "",
        "paragraphs": [
            "幽居用拙懒追寻，小径无人苔半侵。",
            "燕子已归知社近，桃花半破觉春深。",
            "长编短简资身策，故岁新年念母心。",
            "拂拭横床眠未稳，匆匆屋角有鸣禽。"
        ],
        "notes": "",
        "id": "f9fb4acea0a5eea492e850c68fe778f6"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "和韩毅伯韵三首  其一",
        "preface": "",
        "paragraphs": [
            "鹊寄先声到敝庐，故人回首意何如。",
            "我方无事能高枕，子亦徐行可当车。",
            "小瓮床头新注酒，青灯窗下静观书。",
            "虀盐冷淡商今古，恐胜朱门食有鱼。"
        ],
        "notes": "",
        "id": "1de6772046535af31eac03f0e230d2bb"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "和韩毅伯韵三首  其二",
        "preface": "",
        "paragraphs": [
            "有客回车肯再过，天寒冰雪满关河。",
            "家贫草具惟鸡黍，地僻柴门但雀罗。",
            "人固刚肠穷已甚，天无老眼命如何。",
            "男儿自许功名事，相对肯悲弹剑歌。"
        ],
        "notes": "",
        "id": "64b9f1ff0852e806d0a80cc6ee411d48"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "和韩毅伯韵三首  其三",
        "preface": "",
        "paragraphs": [
            "万里乾坤尚侧身，诸公青眼拂埃尘。",
            "平生毛颖义相许，今日方兄情稍亲。",
            "信有朱弦能使鬼，肯将拱璧暗投人。",
            "不妨岁晚留行色，梅柳梢头已报春。"
        ],
        "notes": "",
        "id": "ea3c43b335f84593f86267b0307f8815"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "再和前韵三首  其一",
        "preface": "",
        "paragraphs": [
            "扣关剥啄到吾庐，觉我论才有不如。",
            "道在褐衣怀美玉，文成熟路驾轻车。",
            "而今谈笑不携手，他日寒温徒寄书。",
            "势利之交儿辈事，何须有客佩金鱼。"
        ],
        "notes": "",
        "id": "0cdeee3566473fac2d951a1d1ff01717"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "再和前韵三首  其二",
        "preface": "",
        "paragraphs": [
            "穷巷曾勤特地过，澜翻舌本落悬河。",
            "君方迹未离尘土，我亦身尝堕网罗。",
            "幸有吾曹相尔汝，肯教俗子更谁何。",
            "诗成骚雅遗风在，压倒南山白石歌。"
        ],
        "notes": "",
        "id": "883e59d7fb9c2cb7d19766c208e6131c"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "再和前韵三首  其三",
        "preface": "",
        "paragraphs": [
            "小屈青云富贵身，翻翻倦脚踏街尘。",
            "黑貂久敝岁云晚，鸿鴈不来家有亲。",
            "客路山川聊缓带，天关虎豹莫憎人。",
            "一寒元是功名兆，落笔能回桃李春。"
        ],
        "notes": "",
        "id": "608a7529a3c51d83dbae2604e7ecbdb8"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "追念鳙谿老人  其一",
        "preface": "",
        "paragraphs": [
            "交游大半上青云，可使斯人竟陆沈。",
            "寒日乱山皆惨色，北风古木亦悲吟。",
            "伤情空拜丹青像，提耳不闻金玉音。",
            "舐墨欲书耆旧传，无言三叹我何心。"
        ],
        "notes": "",
        "id": "cc823aa2646246cdc968162a4971f66e"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "追念鳙谿老人  其二",
        "preface": "",
        "paragraphs": [
            "遶屋青山锁白云，其人如玉已埋沈。",
            "瘦筇未扫往来迹，遗墨半存长短吟。",
            "有客不堪频堕捷，此生无复见知音。",
            "天寒日短凄凉甚，老眼皇天照此心。"
        ],
        "notes": "",
        "id": "288503b75aac4a5f5721ba47f8aca7a7"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "如大坂二绝  其一",
        "preface": "",
        "paragraphs": [
            "轻风掠面作微凉，尽日笋舆行涧冈。",
            "畦稻欲花新得雨，老农屈指计秋尝。"
        ],
        "notes": "",
        "id": "10d7cfaaf0ac8d0fd2b49bab9893464e"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "如大坂二绝  其二",
        "preface": "",
        "paragraphs": [
            "盘薄解衣方少休，青山白水挽吾留。",
            "一声杜宇唤归意，百啭黄鹂生客愁。"
        ],
        "notes": "",
        "id": "57124257fe3afd9903776a6857f3d1a3"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "田间闲步",
        "preface": "",
        "paragraphs": [
            "春光挽我出柴扃，道上陈根换短青。",
            "尚怯东风寒料峭，已闻好鸟语丁宁。"
        ],
        "notes": "",
        "id": "b67e37c426cebd0839eb7f3c0f6b10d1"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "晚浴溪上",
        "preface": "",
        "paragraphs": [
            "山脚草深樵径没，溪头水落石梁高。",
            "一川风露无人占，古柳玄蝉处处号。"
        ],
        "notes": "",
        "id": "3c599afe221c5f2a76d0bbdcce8cc133"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "自南斋晚归二绝  其一",
        "preface": "",
        "paragraphs": [
            "返照南山脚，西风古渡头。",
            "破烟双鹭晚，抱叶一蝉秋。"
        ],
        "notes": "",
        "id": "39a534e7a0dd0b31263969b9dcaa85ea"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "自南斋晚归二绝  其二",
        "preface": "",
        "paragraphs": [
            "溪凉鱼发发，山静鸟飞飞。",
            "草笠儿驱犊，荆钗女浣衣。"
        ],
        "notes": "",
        "id": "1d8370e9c835a2f92fdb3c1b03c0b4aa"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "到白石先妣新茔",
        "preface": "",
        "paragraphs": [
            "泪滴松楸意转哀，欲归小立更徘徊。",
            "春风不管人间恨，溪上樱桃花自开。"
        ],
        "notes": "",
        "id": "71c9e9b32443475e8aea59bab696207d"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "新晴二绝  其一",
        "preface": "",
        "paragraphs": [
            "初春欲暖未全暖，小雨妨晴还得晴。",
            "多谢东风旧相识，少年乐事已寒盟。"
        ],
        "notes": "",
        "id": "59a86e6ad5b030177948364063cdc15e"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "新晴二绝  其二",
        "preface": "",
        "paragraphs": [
            "鸲鹆喜晴鸣竹枝，一篙新浪拍渔矶。",
            "春寒稍向日边破，花信欲从风际归。"
        ],
        "notes": "",
        "id": "1b466e2a84d2bd573ea5b3dd66db4264"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "溪上晚望二绝  其一",
        "preface": "",
        "paragraphs": [
            "溪深一股渌浮浮，桥断人归拏小舟。",
            "烟淡云黄来暝色，青山数叠不遮愁。"
        ],
        "notes": "",
        "id": "0b17d136816e2df77b3255bf641c6745"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "溪上晚望二绝  其二",
        "preface": "",
        "paragraphs": [
            "日堕西山烟水昏，寂寥鸡犬数家村。",
            "沧洲归鹭客停棹，古寺疎钟人掩门。"
        ],
        "notes": "",
        "id": "8d3c1f3c9e06f8487239a666549b71cb"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "春日书怀",
        "preface": "",
        "paragraphs": [
            "自怜童穉色凄凉，偃伏田庐岁月长。",
            "用拙漫令文有冢，避愁不惯醉为乡。",
            "春来雨禁鸟乌乐，天末风回鸿鴈行。",
            "轩冕山林两无得，讳穷徒觉意苍茫。"
        ],
        "notes": "",
        "id": "6aa4ac0d2b3bf01b1a79b681b57bf3e6"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "送詹少游之平江",
        "preface": "",
        "paragraphs": [
            "溪上相逢把盏时，回头今是一年余。",
            "闻君有喜驱都骑，顾我无聊守敝庐。",
            "信道此行骑凤背，未知何日寄鱼书。",
            "月明千里关山隔，莫为新情忘故居。"
        ],
        "notes": "",
        "id": "908f3ebecb76677f4a7fc7c7ae4079df"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "春日遣怀",
        "preface": "",
        "paragraphs": [
            "感怀细数十年事，养拙略无终日闲。",
            "景物自新春稍稍，吾亲渐老发斑斑。",
            "岂曾有梦到天上，且任此生浮世间。",
            "愿约渔樵同小隠，谓予不信有南山。"
        ],
        "notes": "",
        "id": "a301eecc6fd3245f2ba459e6e7c0a4a6"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "题古塔主语录",
        "preface": "",
        "paragraphs": [
            "震雷动地音元寂，白月当空指即迷。",
            "天下老师应锁口，此公不肯止儿啼。"
        ],
        "notes": "",
        "id": "0b6c44bf61edec368e43dea0c40555c7"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "田间麦秀因成绝句",
        "preface": "",
        "paragraphs": [
            "老穉缘崖锄草根，炊烟不起自酸辛。",
            "东臯春到青青麦，屈指何时可食新。"
        ],
        "notes": "",
        "id": "ae1d5426e1dfec79e5293f6662f621aa"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "麦苗已有生意掘乌稬者未止",
        "preface": "",
        "paragraphs": [
            "儿童饭犊女采桑，水满东臯耕事忙。",
            "稻秧半绿麦半黄，天许食新𫗴粥香。",
            "田父咨嗟仍笑语，赤地一年今得雨。",
            "紫{蔽/鱼}有根妻子喜，免填沟壑弃闾里。"
        ],
        "notes": "",
        "id": "d9cfd35cb8c3114ab974983515062862"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "雨晴出田间",
        "preface": "",
        "paragraphs": [
            "去年龟兆生田臯，今年龙骨挂屋敖。",
            "乌牛告休卧篱落，夫耕妇馌亦既劳。",
            "稊稗不生白水满，荷锄出见禾苗高。",
            "屈指何时筑场圃，割鸡炊黍觞新醪。",
            "人言饥馑有丰稔，一笑破除心鬰陶。"
        ],
        "notes": "",
        "id": "d6f89342fe1678a8eadfd03f4a9a9c97"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "得昭叔弟书",
        "preface": "",
        "paragraphs": [
            "十年客馆出无车，倦迹归来守敝庐。",
            "林下巢倾乌哺断，天边风急鴈行疎。",
            "欲传消息苦无便，喜报平安今有书。",
            "行李何时能缓带，对床风雨且幽居。"
        ],
        "notes": "",
        "id": "c44b5fc4e77a095efbc3c0578a1a540e"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "枭羹",
        "preface": "",
        "paragraphs": [
            "日转槐阴宫漏迟，兰汤新浴生凉飔。",
            "四方清晏上燕衎，千官鸣玉趋丹墀。",
            "鸾刀象箸荐多品，岂无炙鹄兼蒸凫。",
            "射声弹弋不虚发，独取鸣枭供膳夫。",
            "卵翼深恩作奇祸，有此大罪宜翦夷。",
            "臣工拜手谢君赐，惟忠与孝终无虞。",
            "高皇盛德号宽大，恶不可赦彭黥菹。",
            "惜哉云梦信先缚，功盖一世人所疑。",
            "赐之属镂前事失，淫刑以逞谁无辜。",
            "留侯辟谷以智免，酂侯缧绁几身危。",
            "君不见避人不出畏矰缴，商雒深山鸾凤飞。"
        ],
        "notes": "",
        "id": "901d0d73a880d921826705bb985d88d0"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "闻虎伤人",
        "preface": "",
        "paragraphs": [
            "胸臆包藏不可窥，谁能攘臂编其须。",
            "未论犬牛俱受祸，饱人之肉人何辜。",
            "驺虞不肯食生物，自古及今常罕出。",
            "吁嗟虎豹山林多，陷穽弓刀如彼何。"
        ],
        "notes": "",
        "id": "4185f3260e34947093abe37912b1e489"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "贺景高新居",
        "preface": "",
        "paragraphs": [
            "百楹夏屋势渠渠，气象岿然压里闾。",
            "庭下紫荆方秀茂，阶前玉树亦扶疎。",
            "门容驷马于公宅，客佩金鱼吏部庐。",
            "莫使乌衣文彩减，诸郎勤读五车书。"
        ],
        "notes": "",
        "id": "95dfdc38ac6055b9999859c429351269"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "元日书怀",
        "preface": "",
        "paragraphs": [
            "年光除日又元日，心事今吾非故吾。",
            "两板不须书鬰垒，一杯亦强饮屠苏。",
            "添丁解事寻王母，内子伤时念老姑。",
            "欲报情深恩罔极，不终反哺愧林乌。"
        ],
        "notes": "",
        "id": "fe5a3cd898eee880b0307fa6d345f2a8"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "到大坂",
        "preface": "",
        "paragraphs": [
            "经年不踏鳙溪路，此日重来访旧游。",
            "溪上老人今不见，凉风细雨四山秋。"
        ],
        "notes": "",
        "id": "4c49571dd5d8a5ace510a828736ff0f4"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "江夏道中值雪",
        "preface": "",
        "paragraphs": [
            "叹息谋身拙，栖迟簿领间。",
            "朔风吹密霰，瘦马踏穷山。",
            "游宦亦何好，浮生元自闲。",
            "去年溪上雪，高卧掩柴关。"
        ],
        "notes": "",
        "id": "589e53ae348249f9e884541f4d3005b5"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "蒲圻道中遇雪二首  其一",
        "preface": "",
        "paragraphs": [
            "马上寒生手欲龟，田庐人静爨烟稀。",
            "疑逢海上双银阙，想见云中万玉妃。",
            "野店避风聊解辔，地炉围火自熏衣。",
            "劳生今被微官缚，何日衡茅独掩扉。"
        ],
        "notes": "",
        "id": "5cf26347435257e3b0d3d47795591f7c"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "蒲圻道中遇雪二首  其二",
        "preface": "",
        "paragraphs": [
            "天惨云垂地，风寒雪塞涂。",
            "骤看花满眼，己觉粟生肤。",
            "冷屋无鸣漏，冰枝有立乌。",
            "马寒如猬缩，行役厌驰驱。"
        ],
        "notes": "",
        "id": "e87ba9af3c876f8c094f4ea3ee9243ea"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "再如蒲圻二首  其一",
        "preface": "",
        "paragraphs": [
            "云暝雨将雪，天低风正寒。",
            "简书端可畏，行李不遑安。",
            "要路飞腾好，穷途进取难。",
            "折腰徒自苦，吾亦悔儒冠。"
        ],
        "notes": "",
        "id": "2b25ee23a671b4a8aa2326c5d4793ce9"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "再如蒲圻二首  其二",
        "preface": "",
        "paragraphs": [
            "北走莼塘路，从公敢惮行。",
            "凄凉当短日，寂寞过荒城。",
            "薄禄非吾愿，尘缘窘此生。",
            "丘园如可乐，何必问功名。"
        ],
        "notes": "",
        "id": "ae83be0c356ef148d7be551696a4b8b4"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "行湖路",
        "preface": "",
        "paragraphs": [
            "落日行湖尾，重袍不御寒。",
            "乱流横短棹，入暝解征鞍。",
            "梅瘦觉春未，鴈来知岁残。",
            "何时休跋履，犹幸得平安。"
        ],
        "notes": "",
        "id": "18b6072e00e0250d4d1a853b701a9af9"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "送游尧臣归闽六首  其一",
        "preface": "",
        "paragraphs": [
            "荆璞天下珍，价重金百镒。",
            "谁能玉其德，有亦未易识。",
            "陆沈黄绶间，心不计喧寂。",
            "挽之置通津，谁借一臂力。",
            "穷山抱白虹，缇袭贵燕石。"
        ],
        "notes": "",
        "id": "b146e96084459ce48ece15650ea43506"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "送游尧臣归闽六首  其二",
        "preface": "",
        "paragraphs": [
            "良农种嘉谷，未必皆岁丰。",
            "世间固无巧，得丧系其逢。",
            "汾上百斛鼎，峄阳七丝桐。",
            "清庙不登荐，造物颇未工。",
            "不移金石心，前哲能固穷。"
        ],
        "notes": "",
        "id": "4854cbe05cf7b1f16dc20a3dc28a97dc"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "送游尧臣归闽六首  其三",
        "preface": "",
        "paragraphs": [
            "攫金不见人，士以贪自欺。",
            "玉壶有清冰，皎皎不受缁。",
            "畏义如畏刑，律己吾所师。",
            "一尉百僚底，三岁袖手归。",
            "鄙夫颡有泚，行李惟囊衣。"
        ],
        "notes": "",
        "id": "410e2a81a92885b4ef86b8de17e0bb45"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "送游尧臣归闽六首  其四",
        "preface": "",
        "paragraphs": [
            "宦游适四方，僚友兄及弟。",
            "所恶薰有莸，气味不相似。",
            "黄鹄来自南，俛首啄禾黍。",
            "意欲摩云霄，石交予与汝。",
            "鸡鹜安用喧，短翼无远举。"
        ],
        "notes": "",
        "id": "eb6914a1d6516c2e4151b22b08dd4a15"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "送游尧臣归闽六首  其五",
        "preface": "",
        "paragraphs": [
            "火流暑将退，车马戒行役。",
            "可不举一杯，明日川陆隔。",
            "北堂太夫人，绿鬓今未白。",
            "雝雝凤将雏，此乐岂易得。",
            "轩冕傥来尔，为亲谨眠食。"
        ],
        "notes": "",
        "id": "5ccbe1401274e37d212e61281b80f287"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "送游尧臣归闽六首  其六",
        "preface": "",
        "paragraphs": [
            "松楸不扫洒，吾甚思江东。",
            "七闽在其南，云间无去鸿。",
            "关山共明月，何时一尊同。",
            "小游忘年友，努力翰墨中。",
            "铸金作龙渊，世岂无国工。"
        ],
        "notes": "",
        "id": "a386ea4128cdece617dc1bae63434d29"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "和游尧臣出郊二首  其一",
        "preface": "",
        "paragraphs": [
            "崎岖深谷与崇冈，王事有期行李忙。",
            "玉佩泉鸣清醉耳，剑铓山峭割愁肠。",
            "鸟鸣花发年华改，雨暗云昏客路长。",
            "且喜归来同笑语，蒲团棐几似僧房。"
        ],
        "notes": "",
        "id": "21d44f8537a5daea9c84d584497690e5"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "和游尧臣出郊二首  其二",
        "preface": "",
        "paragraphs": [
            "小窗独坐怯轻寒，一穗香云遶博山。",
            "鹊语怱怱来屋角，梅花点点下栏干。",
            "马蹄破雨休行役，麈尾生风共燕闲。",
            "只恐日边需振鹭，锋车早晚趣君还。"
        ],
        "notes": "",
        "id": "e46a0a7a46308c2e9a0d1a3f14d3fda5"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "送游大冶归建阳",
        "preface": "",
        "paragraphs": [
            "西风来鴈岁欲晚，衰柳鸣蝉人语离。",
            "市道交游何足数，君家父子总相知。",
            "读书要见古人意，立事正须年少时。",
            "话旧班荆尚无日，莫忘苦语有箴规。"
        ],
        "notes": "",
        "id": "84ee4d08efa29d76707a3603f3e8f5e6"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "送张饰之",
        "preface": "",
        "paragraphs": [
            "俗子问寒温，吾侪相尔汝。",
            "二年坐穷山，蛛网悬一麈。",
            "剥啄谁扣关，欲语不敢吐。",
            "有客骑鲸鱼，迎之倒双屣。",
            "家声本光融，人物亦英伟。",
            "胸次蟠江湖，笔端走风雨。",
            "赠我琼瑶章，白虹贯囊褚。",
            "我如穿鼻犊，涉世多龃龉。",
            "君如侧翅鹰，云路未轩翥。",
            "杯酒接慇懃，纵谈倾肺腑。",
            "百围饱雪霜，士要尝艰阻。",
            "傅说起胥靡，夷吾出囚虏。",
            "淮阴有寄食，新丰有逆旅。",
            "饥馑必丰年，乘除乃天理。",
            "豪杰就功名，但问岁寒尔。",
            "相对一掀髯，穷通忘愠喜。"
        ],
        "notes": "",
        "id": "d3ee42ca7f2d763a1539fa8a18489c87"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "题周功甫总领石溪三亭 溪亭",
        "preface": "",
        "paragraphs": [
            "表章泉石幽，领略鸥鹭闲。",
            "阴阴杨柳边，小筑置曲栏。",
            "平铺簟纹绿，俯仰眼界宽。",
            "俗尘不可污，渔艇时往还。",
            "是心淡如水，声名落人寰。",
            "身行霄汉上，梦遶沧波间。",
            "我欲从公游，斫鲙覆酒船。",
            "三弄喷霜竹，月高风露寒。"
        ],
        "notes": "",
        "id": "19ab1b5056a2d59663fe2c192f644815"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "题周功甫总领石溪三亭 雪亭",
        "preface": "",
        "paragraphs": [
            "竹窗环佩声珑玲，开窗不见山眉青。",
            "玉妃翦水堕花片，龟手入袖肤粟生。",
            "紫茵锦幕燎炉炽，不知酒面寒欲冰。",
            "春葱百指酌暖玉，似胜煮茗松风鸣。",
            "亭中主人笑无语，雪景佳处未易评。",
            "诗成呵笔笔随冻，冥搜有味银海明。",
            "天风浩浩吹鹤氅，欲跨白霓凌太清。",
            "负暄曝背者谁子，此亭可望不可登。"
        ],
        "notes": "",
        "id": "f642c85d26dce5e5e5f67c6c8c40a663"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "题周功甫总领石溪三亭 嫣然亭",
        "preface": "",
        "paragraphs": [
            "桃花结子杏花落，蛱蝶飞来遶新绿。",
            "臙脂如醉春意浓，嫣然一笑桃杏俗。",
            "蔷薇之露不涴衣，玉颊仿佛生頩姿。",
            "无双国色自爱惜，描貌安用诗人诗。",
            "雨湿东风三月尾，夜寒烧烛照花睡。",
            "索花劝饮干百壶，美人羞死颦眉翠。"
        ],
        "notes": "",
        "id": "64cf77d53f006c47db37a251513a9674"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "题陈巽叔适轩",
        "preface": "",
        "paragraphs": [
            "消摇鹏鷃游，小大各有适。",
            "士堕躁欲中，束身就徽墨。",
            "桃溪有市隠，被褐怀拱璧。",
            "袖手阅世故，不变刍豢色。",
            "小窗一蒲团，燕坐琴书侧。",
            "岂不对客语，青眼送鸿翼。",
            "自言肥遯好，外物断欣戚。",
            "千金戒垂堂，一跌在所惜。",
            "笑我踏风波，辕驹窘覊靮。"
        ],
        "notes": "",
        "id": "4063af1766c205242d890c69a12a1676"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "黄一翁自郡城回",
        "preface": "",
        "paragraphs": [
            "千金一璧倾秦都，此璞未剖众所疑。",
            "朱丝度曲有山水，袖手不鼓无人知。",
            "黄香裋褐走江汉，失脚未上青云衢。",
            "此客胸中有佳处，笑人论士相目皮。",
            "敂关谒我即辞去，赤霄孔翠不可呼。",
            "江城邂逅共杯酒，麈尾清风生绤𫄨。",
            "步行触热两足茧，别后略无双鲤鱼。",
            "楚山摇落岁又晚，花信首回南北枝。",
            "青灯抽穗出金粟，喜见间关行李归。",
            "粲然为我启贝齿，知我不见如调饥。",
            "挥毫妙入斲轮手，倒囊尽出骊龙珠。",
            "朱朱白白颜色好，春风烂漫催花时。",
            "肯留花底共醉倒，为君春酒满眼酤。",
            "褦襶推之不肯去，忍使故人天一涯。",
            "摩挲老眼望寥廓，愿见秋鹗凌风飞。"
        ],
        "notes": "",
        "id": "292782b1ef11f10d63a34a481d218329"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "秋怀五首简陈巽叔徐伯老  其一",
        "preface": "",
        "paragraphs": [
            "西风脱数叶，木末秋有声。",
            "团扇内箧中，肃肃庭户清。",
            "公退颇无事，解衣坐东荣。",
            "本乏霄汉心，未断丘壑情。",
            "日月不肯留，夺我双鬓青。",
            "陈编堪解颐，凉夜亲短檠。"
        ],
        "notes": "",
        "id": "eca2674ebc65964000a8958de5c728e7"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "秋怀五首简陈巽叔徐伯老  其二",
        "preface": "",
        "paragraphs": [
            "凉风挟秋回，蒲柳青欲黄。",
            "桂树枝相樛，采采含幽芳。",
            "清香美无度，坐忧露为霜。",
            "志士有所怀，后时多慨慷。"
        ],
        "notes": "",
        "id": "41e121ce3d1d78c9dd45e2502d0e6da5"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "秋怀五首简陈巽叔徐伯老  其三",
        "preface": "",
        "paragraphs": [
            "西南天汉流，蟋蟀鸣露草。",
            "黄鹄垂其翼，坐看岁年老。",
            "寸阴轻尺璧，进德恨不早。",
            "百围饱风霜，蹭蹬何足道。"
        ],
        "notes": "",
        "id": "ecccec32109c8a37b688aee9c306e028"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "秋怀五首简陈巽叔徐伯老  其四",
        "preface": "",
        "paragraphs": [
            "我来今几时，寒暑已一变。",
            "回首望江东，天末鴈行远。",
            "弧矢四方志，别离讵能免。",
            "有怀先君子，生理只铅椠。",
            "相忆可相忘，问学当自勉。"
        ],
        "notes": "",
        "id": "6f4ef02548299e2ab0d0e650d29d5240"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "秋怀五首简陈巽叔徐伯老  其五",
        "preface": "",
        "paragraphs": [
            "我家南溪上，老屋四立壁。",
            "俗子呼不来，巷无车马迹。",
            "公庭有将迎，未免眼青白。",
            "陈徐臭味同，吾获双拱璧。",
            "拂我榻上尘，与君商六籍。"
        ],
        "notes": "",
        "id": "2c947b704d9a591558263b356abfd661"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "又五首  其一",
        "preface": "",
        "paragraphs": [
            "一身将百指，就食家浮游。",
            "清霜木叶黄，弊笥无完裘。",
            "平生三釜心，山阿种松楸。",
            "圆枘运方穿，命不与己谋。",
            "盥濯朱墨手，清江操钧舟。"
        ],
        "notes": "",
        "id": "069d63a54e303e8e2acf261b8fa3d72d"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "又五首  其二",
        "preface": "",
        "paragraphs": [
            "择友得石交，心腹管城子。",
            "可怜老而秃，我穷正坐此。",
            "玲珑玉其音，六学有妙理。",
            "抱此为身媒，前贤恐不尔。",
            "翩翩肉食飞，书生懦于武。"
        ],
        "notes": "",
        "id": "36c34ca242a3a84aeb255620619be680"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "又五首  其三",
        "preface": "",
        "paragraphs": [
            "东风黄鸟鸣，白露寒蝉悲。",
            "去日何太短，种种发欲疎。",
            "人言了婚嫁，此事今何如。",
            "欲耕无一廛，儿女牵人衣。",
            "蚕以茧自缠，深念难为娱。"
        ],
        "notes": "",
        "id": "183a24821835d422573ab7034798bb2f"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "又五首  其四",
        "preface": "",
        "paragraphs": [
            "跣行我足伤，涉世无夷路。",
            "三复贝锦诗，谗口古亦恶。",
            "儿女附耳言，誉喜诉其怒。",
            "勿用驱青蝇，玉质自如故。"
        ],
        "notes": "",
        "id": "04e4a91321648bc705be2d034008ad8b"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "又五首  其五",
        "preface": "",
        "paragraphs": [
            "竹间有数椽，读书乐未央。",
            "稻粱自为谋，风散鸿鴈行。",
            "叔氏从我来，季子天一方。",
            "人生手足爱，念之搅中肠。",
            "谁不思息肩，我岂乐异乡。",
            "何时一青灯，夜雨同对床。"
        ],
        "notes": "",
        "id": "77b15aaf3b3d26231091f545a3cf5e17"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "用前韵答黄一翁五首  其一",
        "preface": "",
        "paragraphs": [
            "天寒鸿鴈低，客子亦倦游。",
            "忆昔少年时，风埃蔽貂裘。",
            "欲办一束茅，不种千章楸。",
            "黄鹄入鸡鹜，亦为饮啄谋。",
            "岂有斗升水，能行千斛舟。"
        ],
        "notes": "",
        "id": "2365599076a66e1fafac980287e25335"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "用前韵答黄一翁五首  其二",
        "preface": "",
        "paragraphs": [
            "吾友西家黄，笔力压余子。",
            "金马可曳裾，胡为亦留此。",
            "整整插架书，拂蠹自料理。",
            "三年飞不翔，袖手今且尔。",
            "仪凤五色文，霄汉终接武。"
        ],
        "notes": "",
        "id": "e77837c2cee428f2ba4d22058fec4f4a"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "用前韵答黄一翁五首  其三",
        "preface": "",
        "paragraphs": [
            "楚客抱玉虹，刖足只自悲。",
            "有宝不韫椟，此计亦未疎。",
            "子虚一赋成，日边问相如。",
            "老眼阅人多，君岂一布衣。",
            "箧中有琼瑶，把玩聊自娱。"
        ],
        "notes": "",
        "id": "4fd7ca3e00028d08f64f36d2afb4485d"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "用前韵答黄一翁五首  其四",
        "preface": "",
        "paragraphs": [
            "秣马践古辙，经术导先路。",
            "士要人品高，与俗殊好恶。",
            "忮心虿尾毒，褊心螳臂怒。",
            "唾面令自干，吾今乃非故。"
        ],
        "notes": "",
        "id": "4f173c40cfcab152a2d6f84649b62cdd"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "用前韵答黄一翁五首  其五",
        "preface": "",
        "paragraphs": [
            "青云诸贵人，鸣玉朝未央。",
            "我无封侯骨，难入鹓鹭行。",
            "生女不出门，生男志四方。",
            "十年九不就，食荠苦我肠。",
            "未能返故园，且可归醉乡。",
            "细君谕此怀，春溜鸣糟床。"
        ],
        "notes": "",
        "id": "6be0478dacf2ee108192f1458b6eaab7"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "廨舍梅花欲开三绝  其一",
        "preface": "",
        "paragraphs": [
            "花开不肯待春融，恐混繁枝深浅红。",
            "洁白天然贞女操，清癯独立古人风。"
        ],
        "notes": "",
        "id": "c4c256baa8c86d517cb0477cd94e8d53"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "廨舍梅花欲开三绝  其二",
        "preface": "",
        "paragraphs": [
            "怀人不寄陇头信，寓兴亦无东阁诗。",
            "坐裛暗香供鼻观，小窗寒月浸疎枝。"
        ],
        "notes": "",
        "id": "da9548ee39792f8add605f9675ecb61d"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "廨舍梅花欲开三绝  其三",
        "preface": "",
        "paragraphs": [
            "颇怪涪翁错下言，水仙许入弟兄间。",
            "恨无好语供题品，花定嗔人颓玉山。"
        ],
        "notes": "",
        "id": "f266eb1066c414d2dc618e11b133c219"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "郊外见梅再用前韵三首  其一",
        "preface": "",
        "paragraphs": [
            "四山有雪未全融，蓓蕾梢头茁小红。",
            "也欲索花同一笑，苍颜羞涩见春风。"
        ],
        "notes": "",
        "id": "707141d155c617143a935885bb91d747"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "郊外见梅再用前韵三首  其二",
        "preface": "",
        "paragraphs": [
            "皎如玉雪不容缁，乞我寒香苦索诗。",
            "输与西湖闲处士，解吟篱落忽横枝。"
        ],
        "notes": "",
        "id": "e4d719ee1436c1a72686d8f6783b7dcb"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "郊外见梅再用前韵三首  其三",
        "preface": "",
        "paragraphs": [
            "故园疎竹蔽柴关，手植孤根在竹间。",
            "别后疎枝无恙否，寂寥风月冷溪山。"
        ],
        "notes": "",
        "id": "cee3676fff2dfcf898768214d86ecc34"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "题咸宁江宰德先清远堂",
        "preface": "",
        "paragraphs": [
            "筑屋俯平湖，百顷风漪涟。",
            "湖底行白云，湖外横青山。",
            "仙官踏两凫，游戏来人间。",
            "清都在天上，欲去懒著鞭。",
            "百里可盘薄，苦无敲朴喧。",
            "试出持蟹手，为民奏鸣弦。",
            "潘郎儿辈尔，栽花作春妍。",
            "渊明未甚高，料理种秫田。",
            "卷箔坐绳床，香吐一缕烟。",
            "白鸟入空蒙，飞鸿度云边。",
            "个里不著愁，心与物共闲。",
            "渔榔劝客饮，玉色亦粲然。",
            "目极意不尽，老蟾生莫天。"
        ],
        "notes": "",
        "id": "08592dbaaa7ffe4e410f24c1ea08423a"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "生朝无以自慰作留贫荐一杯",
        "preface": "",
        "paragraphs": [
            "私居饭半菽，官舍食无肉。",
            "何乃太清生，囊无一钱蓄。",
            "人言骨相寒，有智不如福。",
            "贫者轻于叶，富者重如玉。",
            "轻重信然否，世情手翻覆。",
            "相彼守钱虏，无厌溪壑欲。",
            "口不谈古今，枵然瓠壶腹。",
            "渠固笑我癯，我亦笑渠俗。",
            "珊瑚数十株，胡椒八百斛。",
            "冥冥鬼瞰室，一跌赤其族。",
            "未若贫而安，高枕睡常熟。",
            "我我云溪阳，欹侧数椽屋。",
            "屋后莳菘韭，屋前种梅竹。",
            "室中四立壁，但有书可读。",
            "世故驱我来，营此升斗粟。",
            "仕不上青云，何如返耕牧。",
            "颇怪草玄翁，乃谓贫可逐。",
            "卒岁一布裘，终朝一𫗴粥。",
            "此外何所求，吾生无不足。"
        ],
        "notes": "",
        "id": "9ceabeab7f09aa1e66fe005b2e19d51e"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "用前韵答黄一翁二首  其一",
        "preface": "",
        "paragraphs": [
            "缊袍敌狐裘，晚饭可当肉。",
            "讳穷竟未免，岂不爱储蓄。",
            "嗜利颡有泚，恐愧王承福。",
            "财固祸之媒，越乡忌怀玉。",
            "君看座右器，已满即倾覆。",
            "圣贤用功处，清心而寡欲。",
            "于世淡无求，乃能实其腹。",
            "谁令入青衫，失策混流俗。",
            "黄子振鹭姿，笔力扛百斛。",
            "笑人龟手药，欲售先聚族。",
            "知予颇清苦，应物未圆熟。",
            "游宦不能巧，俯首立矮屋。",
            "锻炼知精金，祁寒见松竹。",
            "自立不坚定，庸行徒圣读。",
            "谁谓漆园高，俯首欲丐粟。",
            "穷作扣角歌，老厌淄川牧。",
            "古道寖斲丧，时人方逐逐。",
            "有田南山南，可办一盂粥。",
            "请赓归去来，世路早收足。"
        ],
        "notes": "",
        "id": "4fea695cd1d7f57bb563565b54092fe5"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "用前韵答黄一翁二首  其二",
        "preface": "",
        "paragraphs": [
            "豆羹采藜藿，鼎食厌粱肉。",
            "士欲齐得丧，胸次要涵蓄。",
            "我晚颇闻道，宁有慧无福。",
            "外物皆浮云，此道等珠玉。",
            "阅事如阅棋，已过安用覆。",
            "回光照诸妄，稍稍淡无欲。",
            "与君共玄谈，一笑时捧腹。",
            "更以诗留贫，此语颇惊俗。",
            "细看苜蓿盘，岂减槟榔斛。",
            "见金不见人，渠辈非吾族。",
            "君独臭味同，吾固知之熟。",
            "平生求益友，今日并墙屋。",
            "不肯兄事钱，宁以君呼竹。",
            "力学追古人，经史费抄读。",
            "我方病少瘳，拥衲肤有粟。",
            "百念渐灰冷，有牛不须牧。",
            "君如汗血驹，堕地必驰逐。",
            "甘为走踆踆，耻作雌粥粥。",
            "有玉未尝献，岂忧终刖足。"
        ],
        "notes": "",
        "id": "5a62707a7bef6fa2d8f917cc2305fab7"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "过幕阜山",
        "preface": "",
        "paragraphs": [
            "昔闻幕阜古洞天，偶驰瘦马行山前。",
            "诸峰却立一峰出，苍龙堕地走复蟠。",
            "谁烧丹灶汲丹井，绝顶万丈巢飞仙。",
            "扪萝攀磴敢惮险，欲往未有一日闲。",
            "仙翁见我定拍手，笑我诘曲来人间。",
            "雨淋日炙行路难，何如鸾鹤游云端。",
            "人生不比金石坚，向来青鬓今苍颜。",
            "百年富贵草头露，何乃自苦縻一官。",
            "虽无道骨可不死，亦欲早挂头上冠。",
            "南山之南北山北，筑屋翠微高枕眠。"
        ],
        "notes": "",
        "id": "3aa8210bbdda3baaa931126ad43d8bc1"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "平江道中",
        "preface": "",
        "paragraphs": [
            "笋舆踏瘦石，挥汗日亭午。",
            "山断忽眼明，人家住溪浒。",
            "解衣近绿阴，隔枝鸟相语。",
            "好风送凉来，坐久失畏暑。",
            "潭潭一水绿，可以浣尘土。",
            "樵歌响空谷，渔艇散前浦。",
            "丘壑太寂寥，从俗祇自苦。",
            "征夫问前途，欲往空顾伫。"
        ],
        "notes": "",
        "id": "5c3278e2dd57f1316fb7dd012f84df5a"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "喜雨歌",
        "preface": "",
        "paragraphs": [
            "去年夏旱田原枯，龙骨取水禾不苏。",
            "张颐待哺神所悯，吏既祷之甘雨随。",
            "东阡西陌喜相贺，化我硗确成膏腴。",
            "炊粳酿黍作秋社，翁媪醉饱儿孙嬉。",
            "今年种艺方入土，梅天宜雨还不雨。",
            "高仰之田龟兆开，污邪亦半无流水。",
            "帝从人欲不待祈，丰隆击鼓群龙趋。",
            "山南山北起云雾，雨脚急来如绠縻。",
            "富家安坐有红粟，田家作苦惟𫗴粥。",
            "丁壮力耕儿饭牛，旱时得雨胜珠玉。"
        ],
        "notes": "",
        "id": "176abf2ed86b5790fdf950176a594ddc"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "沿檄如蒲圻讯民之食菜事魔者作诗悯之",
        "preface": "",
        "paragraphs": [
            "三代日方中，为民破重昏。",
            "既蚀复光融，孔孟道益尊。",
            "古礼今则亡，陈编意犹存。",
            "饮燕用觥筹，荐享羞羔豚。",
            "瞿昙何为者，髠首徒实繁。",
            "不饮非畏义，不杀非知仁。",
            "举世昏不悟，跣足行荆榛。",
            "胎祸产妖幻，与佛岐又分。",
            "俗愚有罣误，吏议多深文。",
            "怒言必溢恶，疑似恐不根。",
            "黔首亦何罪，可悯不可嗔。",
            "大道若返古，怪说难眩民。",
            "帝居虎豹守，此语谁扣阍。"
        ],
        "notes": "",
        "id": "e707a7b9da824a2b3a24144764f100e8"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "和沈粹卿登南楼韵",
        "preface": "",
        "paragraphs": [
            "鼓角声悲城上头，沈郎怀古一登楼。",
            "下临平楚容回顾，北望神州定欲愁。",
            "叫日征鸿云路冷，嘶风战马塞垣秋。",
            "人间俯仰更兴废，江汉滔滔万古流。"
        ],
        "notes": "",
        "id": "aacbedb9da928b01bbe0a4ef7722434c"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "晚春书怀简陈巽叔二首  其一",
        "preface": "",
        "paragraphs": [
            "畏病不多酌，遣情时自吟。",
            "絮飞春漠漠，树密午阴阴。",
            "壮县今岑寂，微官有陆沉。",
            "青山啼杜宇，未断故园心。"
        ],
        "notes": "",
        "id": "f8897e55c47b843f82a0eb8a1bb059d6"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "晚春书怀简陈巽叔二首  其二",
        "preface": "",
        "paragraphs": [
            "花片已零落，绿阴遮短墙。",
            "园蔬春笋长，官酒腊醅香。",
            "挥麈故人少，杜门闲日长。",
            "不妨时过我，谈笑倚绳床。"
        ],
        "notes": "",
        "id": "4a5143103962d8903192373034180616"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "和廖守岳阳楼韵三首  其一",
        "preface": "",
        "paragraphs": [
            "湖水无波亦蹴天，君山蟠结独岿然。",
            "未须吊古怀骚客，聊复凭虚揖吕仙。",
            "霁月光风供笑傲，长篇短句总流传。",
            "尊中况有蒲萄绿，试作长鲸饮百川。"
        ],
        "notes": "",
        "id": "a358146fc655f8649b97dd697424fe05"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "和廖守岳阳楼韵三首  其二",
        "preface": "",
        "paragraphs": [
            "蛟螭旗尾拥楼头，偃仰胡床护一州。",
            "水阔三江成汇泽，风高六月有清秋。",
            "长吟不减白苹句，坐啸能分黄屋忧。",
            "凭槛可穷千里目，角声呜轧楚帆收。"
        ],
        "notes": "",
        "id": "cff606c1b370b39df2568e749c347e53"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "和廖守岳阳楼韵三首  其三",
        "preface": "",
        "paragraphs": [
            "清香燕寝憩儒先，出对湖山一莞然。",
            "红旆小驱聊缓带，青云直上且扬鞭。",
            "肯容坐客同挥麈，莫惮行厨费击鲜。",
            "种就巴丘桃李迳，不应画诺更留连。"
        ],
        "notes": "",
        "id": "eb9cc221fd953479ba47d7a7acdebad9"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "和留献之出郊劝农",
        "preface": "",
        "paragraphs": [
            "澜翻布谷唤春晴，浩荡花风拥旆旌。",
            "野老无知须户晓，长官著意自山行。",
            "四郊烟火皆新集，百里污莱未尽耕。",
            "前日惰农今力穑，闾阎闲暇政宽平。"
        ],
        "notes": "",
        "id": "858935ec7fbdf197d6b0a09375a26b78"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "和游尧臣劝农韵",
        "preface": "",
        "paragraphs": [
            "传呼稳凭笋舆行，喜见漫山麦浪平。",
            "道上老农皆好语，年来瘦地有新耕。",
            "草深黄犊阳坡暖，雨过青蒲野水生。",
            "桃李阴中春事好，田家鸡犬亦欢声。"
        ],
        "notes": "",
        "id": "cf801fcceed1e73c8f0130e737c038c3"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "到胡道士草庵二首  其一",
        "preface": "",
        "paragraphs": [
            "清风飕飕竹万个，白日寂寂茅三间。",
            "春深只有鸟呼梦，地僻略无人叩关。",
            "岂但壶中堪避世，也胜图上可游山。",
            "出门回首不能住，输与道人闲复闲。"
        ],
        "notes": "",
        "id": "ab4549c4dcf96297253f65a8acbd2eed"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "到胡道士草庵二首  其二",
        "preface": "",
        "paragraphs": [
            "绿阴啼鸟户庭幽，解带聊为一夕留。",
            "行李未知何日了，转蓬方觉此生浮。",
            "市朝役役兔三窟，今古悠悠貉一丘。",
            "得似黄冠林下住，何须控鹤上瀛洲。"
        ],
        "notes": "",
        "id": "907c89abf74a3ee424bced9195c6026d"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "旅中书怀",
        "preface": "",
        "paragraphs": [
            "燕子未归寒已退，海棠半落雨初晴。",
            "他乡异县见春色，远水平芜关客情。",
            "道路不来黄犬信，烟波深负白鸥盟。",
            "数奇落在千官底，敢叹儒冠误此生。"
        ],
        "notes": "",
        "id": "7f3582e231f53b11b32aaedb6e33fbf8"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "到寿安精舍",
        "preface": "",
        "paragraphs": [
            "佛宇崇崇倚翠微，万株松盖碧相围。",
            "崎岖短策频行路，盘薄胡床暂解衣。",
            "自笑将身为马走，不妨著眼趁鸿飞。",
            "枕流漱石平生事，却为蜗蛮定是非。"
        ],
        "notes": "",
        "id": "d2fe4b0cc3a0f16f35aa0aab86715567"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "岁莫官舍书怀二首  其一",
        "preface": "",
        "paragraphs": [
            "九霄侧目不飞扬，落在荆湖又一霜。",
            "寒日无辉溪水冻，春风有信野梅香。",
            "少年豪气今揫敛，小隠生涯尚渺茫。",
            "叹息衣襟渍朱墨，镜中容易鬓毛苍。"
        ],
        "notes": "",
        "id": "79a7ff6be7ac252ff6f154d078139d0f"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "岁莫官舍书怀二首  其二",
        "preface": "",
        "paragraphs": [
            "三径无资出宦游，归心日夜遶松楸。",
            "络头不尽奔腾志，侧翅聊为饮啄谋。",
            "捉麈纵谈无好客，卷书独坐有清愁。",
            "陶泓毛颖成何事，弹指人间岁月流。"
        ],
        "notes": "",
        "id": "cd988198ccbf91f9f7c122fc324c1c59"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "闻杜鹃",
        "preface": "",
        "paragraphs": [
            "稻秧出水绿初齐，忆在田间把一犁。",
            "留滞天涯归未得，杜鹃何苦向人啼。"
        ],
        "notes": "",
        "id": "2610fa11fda25fed8178b001d478d475"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "野凫",
        "preface": "",
        "paragraphs": [
            "白水满塘蒲荇青，野凫相对浴春晴。",
            "背人飞去犹回顾，我已忘机莫浪惊。"
        ],
        "notes": "",
        "id": "8f085943a3a8c8c1d7797db405a25cca"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "林监生日",
        "preface": "",
        "paragraphs": [
            "玉融秀参天，人物时炳灵。",
            "小春气候佳，产此千人英。",
            "酌酒为君寿，不惟祝年龄。",
            "君家屋渠渠，鹤发居中庭。",
            "前有棣华秀，后有兰芽馨。",
            "安用执象简，始足为君荣。",
            "置身瓶盎间，恐损双鬓青。",
            "试占眉间黄，身闲即蓬瀛。"
        ],
        "notes": "",
        "id": "9bc166424e880779127e350deed98d48"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "留献之初得孙",
        "preface": "",
        "paragraphs": [
            "蓝田美玉骊龙珠，天马之驹丹凤雏。",
            "平生眼底未曾见，物以希有为珍奇。",
            "世间尺子乏英骨，㹠犬虽多安用为。",
            "留侯丰下宜有后，更积阴德栽培之。",
            "大儿崭然露头角，胸中箧笥罗诗书。",
            "文章机杼有家法，睥睨云汉思高飞。",
            "小儿学语解揖客，眼如点漆肤凝脂。",
            "家庭有此万金产，何忧门户无光辉。",
            "乃翁昨日坐堂上，津津黄气溢两眉。",
            "女奴走报子舍喜，紫兰玉树生孙枝。",
            "不须老释亲抱送，此真天上麒麟儿。",
            "我来欲与汤餠客，对翁寿以金屈巵。",
            "看渠一岁能识字，八岁落笔驱文辞。",
            "三衢之留世冠冕，公侯衮衮当无疑。",
            "他年我未须发白，已见此子摩天衢。"
        ],
        "notes": "",
        "id": "4b98affdb28d9e0e33cbe4bd0ad94f25"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "野次欲访于从周不果因寄二首  其一",
        "preface": "",
        "paragraphs": [
            "见说南山下，云霞好隠居。",
            "草深幽径断，心远俗人疎。",
            "倚杖时观获，焚香只读书。",
            "宦游无此乐，令我忆吾庐。"
        ],
        "notes": "",
        "id": "941af75af31df4f4a66dd90a5e9e719d"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "野次欲访于从周不果因寄二首  其二",
        "preface": "",
        "paragraphs": [
            "佳士不可见，清游难豫期。",
            "此心虽眷眷，欲去却迟迟。",
            "白酒应新熟，黄粱亦可炊。",
            "稍闲当跃马，说与主人知。"
        ],
        "notes": "",
        "id": "8ec5a95c0f51238032e6d96ae179ece0"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "过凤隠山",
        "preface": "",
        "paragraphs": [
            "落日孤村静，青松一径斜。",
            "问程愁客路，托宿到僧家。",
            "香鼎生云穗，茶瓯涌雪花。",
            "胸襟添道气，隠几息喧哗。"
        ],
        "notes": "",
        "id": "908d739ba7632d97f84e117c409ed98a"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "出游郊外七绝  其一",
        "preface": "",
        "paragraphs": [
            "漠漠野田新水生，花枝一笑欲倾城。",
            "孤村曲坞皆春色，信有东风不世情。"
        ],
        "notes": "",
        "id": "79adc114f7f9b23acb464b6fb956e551"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "出游郊外七绝  其二",
        "preface": "",
        "paragraphs": [
            "幽鸟共歌春意好，闲花巧笑客愁多。",
            "酒徒诗社俱疎隔，如此东郊景物何。"
        ],
        "notes": "",
        "id": "b962cb68f41827474094389a61299db6"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "出游郊外七绝  其三",
        "preface": "",
        "paragraphs": [
            "闭户不知春色佳，柳梢欲暗可藏鸦。",
            "鸭头新绿齐腰水，女颊轻红刺眼花。"
        ],
        "notes": "",
        "id": "359fc2e879878a7b0cb7fbc2e929b207"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "出游郊外七绝  其四",
        "preface": "",
        "paragraphs": [
            "道上东风掠面轻，一犁雨足得新晴。",
            "草头蛱蝶自由舞，林下𫛵鸼相对鸣。"
        ],
        "notes": "",
        "id": "2effddb10617abd417b8d9c1cc593096"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "出游郊外七绝  其五",
        "preface": "",
        "paragraphs": [
            "孤烟近见数椽屋，急水时行独木桥。",
            "入眼异乡风景别，修眉一抹暮山遥。"
        ],
        "notes": "",
        "id": "29416dc15d2a66df6976b66d00649565"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "出游郊外七绝  其六",
        "preface": "",
        "paragraphs": [
            "快马骎骎穿野径，春风处处见山花。",
            "不须举首看回鴈，家在南头天一涯。"
        ],
        "notes": "",
        "id": "f5c0b2101cafd4e02ba5839acf29c565"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "出游郊外七绝  其七",
        "preface": "",
        "paragraphs": [
            "云昏山色收图画，雨过泉声杂管弦。",
            "马上得晴春满眼，好花迎客亦嫣然。"
        ],
        "notes": "",
        "id": "294c4057dcf8eb00c11d4e2af1647892"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "旅中思家",
        "preface": "",
        "paragraphs": [
            "野田既雨水皆满，山路无风花自香。",
            "且复将身供世事，也能随处对春光。",
            "绝嫌俗物眼多白，未办生涯髯已苍。",
            "待看楂梨粗可教，老夫耕钓即韬藏。"
        ],
        "notes": "",
        "id": "88e53906112d34973dde12f560928113"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "至灌溪予瓌老二首  其一",
        "preface": "",
        "paragraphs": [
            "春风一路百花开，踏遍空山特地来。",
            "莫道沤麻池水浅，千寻飞瀑吼春雷。"
        ],
        "notes": "",
        "id": "1fe87cf5b47dca85037b0b3761777ed0"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "至灌溪予瓌老二首  其二",
        "preface": "",
        "paragraphs": [
            "食肉定知非虎颈，腾身自笑不鸢肩。",
            "相逢莫话青云事，借我清风一枕眠。"
        ],
        "notes": "",
        "id": "58e1d37c1953341ffff879023ccad311"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "宿野人家",
        "preface": "",
        "paragraphs": [
            "破篱犬吠月将落，曲沼蛙号天欲晴。",
            "日出东方尘满眼，不如欹枕梦魂清。"
        ],
        "notes": "",
        "id": "4c45eac0d16b63eb32f9b561f71e7e0e"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "闻蝉",
        "preface": "",
        "paragraphs": [
            "绿阴遮日忽鸣蝉，堕地残红色未蔫。",
            "两岸垂杨低蘸水，梦魂时到故溪边。"
        ],
        "notes": "",
        "id": "36e3a6498e3d4ebf5417b83e37a922be"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "山行二绝  其一",
        "preface": "",
        "paragraphs": [
            "路回秾绿屡低盖，风定落红时点衣。",
            "行李驰驱无暇日，客情乡思两依依。"
        ],
        "notes": "",
        "id": "ec18118f6d2dfe37fe9c3620d80e691b"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "山行二绝  其二",
        "preface": "",
        "paragraphs": [
            "尽日扶舆度乱山，石根古涧水潺潺。",
            "孤烟时傍翠微起，疑在新安道路间。"
        ],
        "notes": "",
        "id": "b64c3286c7e0b9da1254ca51f670abbb"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "春日二绝  其一",
        "preface": "",
        "paragraphs": [
            "柳影人家燕子飞，东风落絮罥游丝。",
            "欲题崔护桃花句，惆怅春深子满枝。"
        ],
        "notes": "",
        "id": "34d95337b5f0afdc9090e64a8b38733d"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "春日二绝  其二",
        "preface": "",
        "paragraphs": [
            "野花无頼作红白，香力也能来著人。",
            "古涧寒泉山下路，道人别作一家春。"
        ],
        "notes": "",
        "id": "2a3bebc15e920bbc473fb7be0b2314d1"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "到常清寺予哲师三绝  其一",
        "preface": "",
        "paragraphs": [
            "扣关解后老支郎，见我丁宁问故乡。",
            "自说病身归不得，花开叶落几凄凉。"
        ],
        "notes": "",
        "id": "7184cbd35cf46fc65ad93337aeefbcd5"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "到常清寺予哲师三绝  其二",
        "preface": "",
        "paragraphs": [
            "寂寂松门古道场，暂容倦客拂横床。",
            "老僧欲尽殷勤意，林下春风茗椀香。"
        ],
        "notes": "",
        "id": "63cf2f41c8237e994e5798d89aa080eb"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "到常清寺予哲师三绝  其三",
        "preface": "",
        "paragraphs": [
            "古井寒泉久不波，岂贪好梦到南柯。",
            "夜来雨过岩花落，好鸟留春自啸歌。"
        ],
        "notes": "",
        "id": "1fe3a98e40e9a053ead656a57074306a"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "晚憩田家二绝  其一",
        "preface": "",
        "paragraphs": [
            "家书未到鹊先喜，春事无多鶑又啼。",
            "偶对好山留客坐，绿阴遮屋日将西。"
        ],
        "notes": "",
        "id": "86bf4cd3911039d010be09234cba050d"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "晚憩田家二绝  其二",
        "preface": "",
        "paragraphs": [
            "山间一径牛羊迹，林下数家鸡犬声。",
            "底事居人苦争畔，闲田官正募民耕。"
        ],
        "notes": "",
        "id": "8e66e3e48e29188f985033178669ad73"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "留山间即事",
        "preface": "",
        "paragraphs": [
            "暂留野次倦征行，差觉山林气味清。",
            "日酿梅酸新雨过，山连空翠淡烟横。",
            "东臯水满起农事，南国草青回鴈程。",
            "拨置文书聊隠几，笙歌一部听蛙鸣。"
        ],
        "notes": "",
        "id": "490231cab9fa017f8d51caf8e9f00f06"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "出郊书怀",
        "preface": "",
        "paragraphs": [
            "扁舟蓑笠寄平生，元是江湖一白丁。",
            "偶著青衫持手版，懒占黄色上天庭。",
            "正须每事问三尺，未暇对人谈六经。",
            "啼鸟数声春事了，故乡回首几长亭。"
        ],
        "notes": "",
        "id": "6c8bbbbb7faa792c52f6b515b97c7fa2"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "野次遇雨",
        "preface": "",
        "paragraphs": [
            "木末云屯飞雨暗，柳梢水到小溪深。",
            "身随王事有行役，家在江南无信音。",
            "但得林泉堪著眼，莫将轩冕更关心。",
            "拂衣何日径归去，青鬓不禁愁绪侵。"
        ],
        "notes": "",
        "id": "69e592bc15ff95a8040d10eb29a37d70"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "酬陈叔裕四首  其一",
        "preface": "",
        "paragraphs": [
            "扣关倒屣略从容，惊见文章豹管中。",
            "水阔山遥俱倦客，花明柳暗又东风。",
            "锦囊收拾语皆好，黄卷沉潜经可穷。",
            "会看卧龙腾踏去，知贤吾或似庞翁。"
        ],
        "notes": "",
        "id": "8bf4a9a7a66f5729d459b22fad21e5ac"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "酬陈叔裕四首  其二",
        "preface": "",
        "paragraphs": [
            "花枝破蕾作轻红，渐有春愁入眼中。",
            "傥可登楼销暇日，幸无举扇障西风。",
            "朱弦自奏难谐俗，白璧深藏莫丑穷。",
            "樽酒论文期款曲，骊驹催客陋江翁。"
        ],
        "notes": "",
        "id": "550944a6acc384e60ec6f63bfb1fd2b7"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "酬陈叔裕四首  其三",
        "preface": "",
        "paragraphs": [
            "未能筑室隠墙东，偶尔书名宦牒中。",
            "罗雀门空无俗物，骑鲸客至有仙风。",
            "刀头虽折故乡远，锥末不营生理穷。",
            "意欲挽君来酒国，接䍠倒著任山翁。"
        ],
        "notes": "",
        "id": "37de9057d28702ecc00170e3ccac8b2b"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "酬陈叔裕四首  其四",
        "preface": "",
        "paragraphs": [
            "天台远在浙江东，景物应曾到梦中。",
            "但有锦囊盛白雪，苦无罗袜舞回风。",
            "闭门花鸟春心薄，隠几诗书日力穷。",
            "益友琢磨吾岂敢，西隣仙吏有诗翁。"
        ],
        "notes": "",
        "id": "d78d139d82933a1852c35137501113f5"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "上巳",
        "preface": "",
        "paragraphs": [
            "莫春祓禊好天气，不到水边流一杯。",
            "旋擘红泥尝煮酒，自循绿树摘青梅。",
            "淹留异县客多病，迢递故乡书不来。",
            "历历旧时行乐处，凭栏小立首空回。"
        ],
        "notes": "",
        "id": "2d594316f999542dc29148f3131cb8cd"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "过灵塔寺",
        "preface": "",
        "paragraphs": [
            "萧寺经新雨，山间六月清。",
            "松梢凝翠滴，蕉叶自风生。",
            "古塔岿然在，僧鱼冷不鸣。",
            "旅怀多感激，高树又蝉声。"
        ],
        "notes": "",
        "id": "aa9760a7e03cf01acf0713fe35643da9"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "过西仑庄一宿",
        "preface": "",
        "paragraphs": [
            "南首巴陵道，篮舆小作程。",
            "欲随王事去，颇恋佛庐清。",
            "一雨暑欲退，四山秋有声。",
            "流年欺鬓发，摇落又关情。"
        ],
        "notes": "",
        "id": "fec934c821d9203759daf7f40e5f11c3"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "酬李秀才",
        "preface": "",
        "paragraphs": [
            "系马松根倦欲休，入门解逅得诗流。",
            "暑天客里难行路，莫雨山间便觉秋。",
            "共对青灯谭世事，惜无斗酒破牢愁。",
            "黄花可摘吾当返，肯过桃溪一醉不。"
        ],
        "notes": "",
        "id": "b14de17247af8f1080c6154613e18a34"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "湘阴道中",
        "preface": "",
        "paragraphs": [
            "道出昌江险，翩翩马足轻。",
            "流萍嗟远宦，行李偶南征。",
            "地带长沙湿，川通湘水清。",
            "凄凉怀屈贾，天阔莫云平。"
        ],
        "notes": "",
        "id": "084e0a2a42f654b5606456f15337dbde"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "喜晴",
        "preface": "",
        "paragraphs": [
            "云上山椒鸣竹鸡，愁行客路踏青泥。",
            "穷人也得天调护，乞与新晴可杖藜。"
        ],
        "notes": "",
        "id": "2036f535a44fdb174adac57e6060922d"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "雨中山行",
        "preface": "",
        "paragraphs": [
            "暝烟有客投茅舍，春水无人渡板桥。",
            "满地落花愁寂寂，连天芳草思迢迢。"
        ],
        "notes": "",
        "id": "a6dcbd1152dfa5a8e562e4113a5e4589"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "春日即事四绝  其一",
        "preface": "",
        "paragraphs": [
            "晚晴鸜鹆自相语，春冷海棠犹未花。",
            "把酒排愁先畏病，拥衾作梦欲还家。"
        ],
        "notes": "",
        "id": "f4707dc8e5448b933cb0383c7a519be9"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "春日即事四绝  其二",
        "preface": "",
        "paragraphs": [
            "年少逢春喜欲狂，长年心事易凄凉。",
            "胸中不可无今古，坐阅陈编自炷香。"
        ],
        "notes": "",
        "id": "80d78de50b5fb1b94ddc48d109dc5275"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "春日即事四绝  其三",
        "preface": "",
        "paragraphs": [
            "著人春气浓于酒，老眼倦看深浅红。",
            "只有睡魔降未得，铜瓶鱼眼沸松风。"
        ],
        "notes": "",
        "id": "3c439fa138709da7e5963b287a59fec5"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "春日即事四绝  其四",
        "preface": "",
        "paragraphs": [
            "小园桃李怯风雨，春事一年浑得晴。",
            "燕子欲相牵率去，踏青吾不敢徒行。"
        ],
        "notes": "",
        "id": "dea3f569c559ea165db690517b2a56fe"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "雨后继成二绝  其一",
        "preface": "",
        "paragraphs": [
            "草泥融处堕蔫红，社近寒生雨又风。",
            "未办把杯供一醉，花开花落太怱怱。"
        ],
        "notes": "",
        "id": "9088d451031cd16c6cc5e55da7aabfa1"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "雨后继成二绝  其二",
        "preface": "",
        "paragraphs": [
            "水摇山影绿沉沉，雨打花光故恼人。",
            "頼有海棠倾国色，嫣然一笑解留春。"
        ],
        "notes": "",
        "id": "0b481dfd689cae5f2caf6bfcd59d0034"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "陪留宰游灌溪回饮县圃六绝  其一",
        "preface": "",
        "paragraphs": [
            "泥融紫燕欲营垒，日暖黄蜂争取花。",
            "试向静中观物化，蒲团相对坐僧家。"
        ],
        "notes": "",
        "id": "d6fe8cc0b7e6b6d33d45e60aed1eb098"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "陪留宰游灌溪回饮县圃六绝  其二",
        "preface": "",
        "paragraphs": [
            "花暖不胜胡蝶狂，松间支径午阴凉。",
            "沤麻别自有春色，鼻观同参佛土香。"
        ],
        "notes": "",
        "id": "90e7ebfd8d213908e14d4d432c68d11a"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "陪留宰游灌溪回饮县圃六绝  其三",
        "preface": "",
        "paragraphs": [
            "樽中欢伯解人意，乞我桃皮杏眼红。",
            "一笑劳生那易得，回鞭落日马嘶风。"
        ],
        "notes": "",
        "id": "864d0b014444f6af0da6311d00acc95c"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "陪留宰游灌溪回饮县圃六绝  其四",
        "preface": "",
        "paragraphs": [
            "入眼山花尽笑迎，双凫飞处雨初晴。",
            "二年踏遍桃溪路，携酒寻春只此行。"
        ],
        "notes": "",
        "id": "1bcb758ca9fdbf57410ddc661666854c"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "陪留宰游灌溪回饮县圃六绝  其五",
        "preface": "",
        "paragraphs": [
            "高烧蜡炬照深红，恐负一年花信风。",
            "恶客敢辞今日醉，明年别去定匆匆。"
        ],
        "notes": "",
        "id": "981e201377e15b093f8a8ec1ebc1ed2f"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "陪留宰游灌溪回饮县圃六绝  其六",
        "preface": "",
        "paragraphs": [
            "东风桃李可招客，吏事尘埃能困人。",
            "蘸甲一杯留我醉，知公胸次有阳春。"
        ],
        "notes": "",
        "id": "7334970d9cef2fb848b2d63cf46186d7"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "和留宰赏荼䕷二绝  其一",
        "preface": "",
        "paragraphs": [
            "郎官唤客坐花旁，尽日杯行笑语香。",
            "醉看绿云笼暖雪，不知憔悴落他乡。"
        ],
        "notes": "",
        "id": "7fd76afb4c561623ca39e9e9c9ec4540"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "和留宰赏荼䕷二绝  其二",
        "preface": "",
        "paragraphs": [
            "得酒衰怀亦满觞，不禁花气逼人香。",
            "醒时忍见风吹尽，玉质温柔是故乡。"
        ],
        "notes": "",
        "id": "e5eec993996fb582a09dfd40a1980723"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "陈推官幽居十咏 彭蠡归舟",
        "preface": "",
        "paragraphs": [
            "三老樯边尔汝，颇疑居士知津。",
            "頼有白鸥无恙，肯来迎棹相亲。"
        ],
        "notes": "",
        "id": "154a25bf0755cd5c65654bed415ed2f6"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "陈推官幽居十咏 山堂旷望",
        "preface": "",
        "paragraphs": [
            "俗物令人眼白，钩帘领略湖山。",
            "袖手倚楹独立，孤鸿灭没人间。"
        ],
        "notes": "",
        "id": "e24c77a7f02f313d046719f02c00e0b2"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "陈推官幽居十咏 重湖泛月",
        "preface": "",
        "paragraphs": [
            "四顾水光无际，自操一叶轻舟。",
            "天阔冰轮欲堕，短桡犹在中流。"
        ],
        "notes": "",
        "id": "827532bf94833ea71755a90bb2474d27"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "陈推官幽居十咏 星湾晚钓",
        "preface": "",
        "paragraphs": [
            "割据一湾风月，棹行冲破青苹。",
            "未有霜鳞贯柳，注心不在垂纶。"
        ],
        "notes": "",
        "id": "375fc3f622ab8e586569b8bbfc5c0ad4"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "陈推官幽居十咏 雨后观瀑",
        "preface": "",
        "paragraphs": [
            "银汉倒倾波浪，玉龙怒挟雷霆。",
            "雨后遥看更好，斩新泉白山青。"
        ],
        "notes": "",
        "id": "f6a8df97d4b4ddb3e2a5b0aba56f2d38"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "陈推官幽居十咏 松径闲步",
        "preface": "",
        "paragraphs": [
            "两行松盖遮护，下有苍苔地衣。",
            "试我青鞋布袜，支筇却立忘归。"
        ],
        "notes": "",
        "id": "a862146f8eb9c39ce8410e81c94b1584"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "陈推官幽居十咏 溪上赋诗",
        "preface": "",
        "paragraphs": [
            "阅遍岸花汀草，撚髭危坐渔矶。",
            "一笑冥搜得句，溪山争吐光辉。"
        ],
        "notes": "",
        "id": "ba7d49025e9bbf4050198c49cac1307a"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "陈推官幽居十咏 林下避暑",
        "preface": "",
        "paragraphs": [
            "灌木樛枝密叶，南风细细无声。",
            "不用蒲葵到手，个中六月秋清。"
        ],
        "notes": "",
        "id": "08eccefba5df470ba08e1d695441f7ca"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "陈推官幽居十咏 载酒寻梅",
        "preface": "",
        "paragraphs": [
            "幽花信美如玉，不愿游人见知。",
            "唤取曲生同载，为春物色南枝。"
        ],
        "notes": "",
        "id": "1ac3e5726f34b6828ba93e985a90f20a"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "陈推官幽居十咏 雪中访隠",
        "preface": "",
        "paragraphs": [
            "寒气侵凌鹤氅，苍头急打柴门。",
            "鹊抱冰枝欲语，山人喜色春温。"
        ],
        "notes": "",
        "id": "b870bf5aec2c814ff4cfcfe1a48a58d4"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "宿公安二圣寺",
        "preface": "",
        "paragraphs": [
            "蒙城一市万人聚，一堤如虹作遮护。",
            "风涛悍怒鱼龙宫，濒流压以青莲宇。",
            "潭潭广殿不动尊，夹立二丈力士身。",
            "楚帆蜀柂日衔尾，过者蹴然生畏心。",
            "粥鱼斋鼓二千指，我贫未办作檀施。",
            "明朝踏霜出江头，借佛定力扶扁舟。"
        ],
        "notes": "",
        "id": "379de793e17dba9456ead0f077413302"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "寓江陵能仁僧舍二首  其一",
        "preface": "",
        "paragraphs": [
            "客里岁月晚，春生梅柳枝。",
            "弟兄嗟别久，儿女话归迟。",
            "拙直将安用，飞腾敢自期。",
            "老支刚笑我，底事作痴儿。"
        ],
        "notes": "",
        "id": "34198de57166aa33c19a25ef3f5bf47e"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "寓江陵能仁僧舍二首  其二",
        "preface": "",
        "paragraphs": [
            "容膝非无地，安心即是家。",
            "焚香翻贝叶，汲水养梅花。",
            "无客同持酒，呼僧共煮茶。",
            "夜寒烧木佛，谁是老丹霞。"
        ],
        "notes": "",
        "id": "67a99434cb37ced79b19a1923f7c579f"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "夜坐",
        "preface": "",
        "paragraphs": [
            "月白侵衣冷，窗间对一灯。",
            "淹留归未得，进取我何能。",
            "空室无天女，清谈只衲僧。",
            "不嫌身寂寞，绝喜睡瞢腾。"
        ],
        "notes": "",
        "id": "a65eec4c572e7b710b76b7f91e8c332d"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "复州道中二首  其一",
        "preface": "",
        "paragraphs": [
            "岁事已告毕，客行殊未归。",
            "蒌蒿穿雪长，水鸟背人飞。",
            "沮洳蒹葭远，村墟烟火稀。",
            "边风吹莫色，短策度斜晖。"
        ],
        "notes": "",
        "id": "a0d255b8abc9710233945fd96477780d"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "复州道中二首  其二",
        "preface": "",
        "paragraphs": [
            "私喜归期近，天边更远游。",
            "士须尝险阻，吾敢恨淹留。",
            "尘事蚁旋磨，浮名鱼中钩。",
            "春风桃李月，倚柂看东流。"
        ],
        "notes": "",
        "id": "1ae3c9ea9e9441f20b860937a39e33f7"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "夜宿江上",
        "preface": "",
        "paragraphs": [
            "夜宿江边芦苇丛，江流浩浩吼天风。",
            "西南阙月淡无色，拥衲不眠听塞鸿。"
        ],
        "notes": "",
        "id": "6695ad9f74f2fb91660d82609530a2aa"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "赠李居士弃官为僧二绝  其一",
        "preface": "",
        "paragraphs": [
            "踏破青鞋走四方，年来收脚坐禅床。",
            "更无言下商量处，静对窗间一炷香。"
        ],
        "notes": "",
        "id": "d45b3ad379d47008f81f11ecc1c9a822"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "赠李居士弃官为僧二绝  其二",
        "preface": "",
        "paragraphs": [
            "遮寒破衲雪蒙头，笑我浪怀千岁忧。",
            "解下腰包只如此，亦无莫莫与休休。"
        ],
        "notes": "",
        "id": "3bf4f48ad363e7cdaa20a63d86b67cf9"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "春日丛桂书舍偶成二首  其一",
        "preface": "",
        "paragraphs": [
            "芳草青青昼掩关，倦游心绪叹重山。",
            "寒生怪雨盲风后，春在斜阳暮霭间。",
            "杜宇劝人归小隠，桃花笑我欲苍颜。",
            "腐儒未解谋生理，鱼蠹陈编不自闲。"
        ],
        "notes": "",
        "id": "2b906ef8747a466a0a3a3566dde43bf8"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "春日丛桂书舍偶成二首  其二",
        "preface": "",
        "paragraphs": [
            "簷头燕子话新晴，客里春来何似生。",
            "短榻曲肱眠未稳，好花刺眼笑相迎。",
            "生憎重碧杯中物，懒趁踏青江上行。",
            "燕坐翛然有佳处，耳根更听读书声。"
        ],
        "notes": "",
        "id": "bb97a1fcccf3345fd1405271af141658"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "用前韵答弥明圣言二首  其一",
        "preface": "",
        "paragraphs": [
            "清昼浑无客敂关，不知春色满溪山。",
            "少年侧目云霄上，今日藏身翰墨间。",
            "挥麈逢君谈世事，举杯为我变衰颜。",
            "归来更倚绳床坐，賸得劳生一日闲。"
        ],
        "notes": "",
        "id": "b6f386102dee8e98b9544d0e3bd96c38"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "用前韵答弥明圣言二首  其二",
        "preface": "",
        "paragraphs": [
            "游丝落絮弄春晴，挽我花边唤曲生。",
            "挈榼在门惊剥啄，褰裳出户喜逢迎。",
            "小园曲折藏三径，暇日从容共一行。",
            "且复解颐谈衮衮，圣贤深处不容声。"
        ],
        "notes": "",
        "id": "cb9f0f45b9b51cbac8df3877d7a7cc8e"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "再用前韵答继周丈二首  其一",
        "preface": "",
        "paragraphs": [
            "云路鹓鸿度九关，谁知雾豹隠南山。",
            "追怀先世交朋旧，幸拜英姿丈席间。",
            "叹我壮年犹白发，知公有道养朱颜。",
            "运斤肯试成风巧，当许抠衣侍燕闲。"
        ],
        "notes": "",
        "id": "70477eb02fb86821e1a40ed2aeaeaee0"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "再用前韵答继周丈二首  其二",
        "preface": "",
        "paragraphs": [
            "士女春游喜得晴，焚香燕坐太清生。",
            "遶枝乌鹊如相语，排闼青山不待迎。",
            "倦客琴书来寓处，前人杖屦昔经行。",
            "平生父党惟公在，发药宜闻謦欬声。"
        ],
        "notes": "",
        "id": "78f617ef32be2590da56905843816a3c"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "家仆来丛桂告米粟不继",
        "preface": "",
        "paragraphs": [
            "来时花柳未全春，燕子将雏已夏深。",
            "破镜望中占远信，扊扅歌里有悲音。",
            "青衫得禄犹弹铗，白发欺人欲上簪。",
            "筑室买田谋小隠，探囊何日有黄金。"
        ],
        "notes": "",
        "id": "97145b69b4f0d3066e3202dd57509a4c"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "书舍遣兴二首  其一",
        "preface": "",
        "paragraphs": [
            "意里谋功业，闲中度岁年。",
            "诗囊浑漫兴，酒榼更无缘。",
            "久客荒三径，归耕欠一廛。",
            "懒扶藜杖出，回眼入陈编。"
        ],
        "notes": "",
        "id": "23f360993d74564c0716a422402946ce"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "书舍遣兴二首  其二",
        "preface": "",
        "paragraphs": [
            "山好晴边出，风微雨后凉。",
            "凭栏幽鸟语，步屧草花香。",
            "尘事何时了，浮生有底忙。",
            "此身垂老大，不自决行藏。"
        ],
        "notes": "",
        "id": "901705605081255434a7d8c1c13f178f"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "即事",
        "preface": "",
        "paragraphs": [
            "桑尽蚕皆茧，秧成麦已秋。",
            "山云翻黑雨，溪树没黄流。",
            "红粟方翔贵，苍生未病瘳。",
            "茅茨烟不起，饱饭得无忧。"
        ],
        "notes": "",
        "id": "6c4d02d9f14de86d9572d154dc075aa6"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "贺吴继仲母氏生日",
        "preface": "",
        "paragraphs": [
            "青都仙子玉炼颜，五云深处乘青鸾。",
            "桃花欲实王母老，桂花半落嫦娥寒。",
            "芝英琼蘂薄滋味，绛霄倒景窥人间。",
            "风微水麝香可掬，雨定海榴红欲燃。",
            "中州风物亦自好，翩然万里来云𫐌。",
            "潭潭院落春不老，别有日月藏壶天。",
            "狻猊不动烟缕直，吹笙伐鼓开宾筵。",
            "九重紫诰照环佩，两儿绿绶扶金船。",
            "南山可平海可竭，高堂欢乐无穷年。"
        ],
        "notes": "",
        "id": "db61f5b6fca92379fbb0c8b27ab09d68"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "清化寓居",
        "preface": "",
        "paragraphs": [
            "委巷何深僻，侨居太寂寥。",
            "古墙行络石，乔木上凌霄。",
            "赋就贫难逐，诗成隠莫招。",
            "固穷吾辈事，心地要逍遥。"
        ],
        "notes": "",
        "id": "264931f1debf86c8dac3724a2bc0a0d5"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "秋旱得雨",
        "preface": "",
        "paragraphs": [
            "下田出龟兆，高田半黄埃。",
            "禾穗槁欲死，益以蟊贼灾。",
            "钲鼓竞祷祈，民病神所哀。",
            "划空走笑电，隠地鸣怒雷。",
            "云将为前驱，颇送甘雨来。",
            "老穉喜欲狂，稍觉生意回。",
            "鸡豚赛秋社，屈指𥬠新醅。",
            "米价免翔贵，我亦怀抱开。",
            "凉声遶松梢，披襟可徘徊。",
            "执热汗如雨，得此亦快哉。",
            "短歌当甿谣，因以侑一杯。"
        ],
        "notes": "",
        "id": "c7b0a23e71728e1b9668df0b15201fee"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "夜坐偶追悼猪哥不觉流涕因以绝句写其悲",
        "preface": "",
        "paragraphs": [
            "三年娠孕疑希有，千里乡关不共归。",
            "旅殡新坟今宿草，西风老泪更沾衣。"
        ],
        "notes": "",
        "id": "083244e393cbe2482ff6f4fda257aca4"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "除夜官舍独坐",
        "preface": "",
        "paragraphs": [
            "半世更忧患，微霜入鬓边。",
            "旅怀尊有酒，官况客无毡。",
            "故国逾千里，浮生又一年。",
            "遥怜小儿女，今夜话灯前。"
        ],
        "notes": "",
        "id": "00f14f15e013edc98edd5faea0281fc2"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "到城南园瞻南轩先生遗像",
        "preface": "",
        "paragraphs": [
            "入门荷香净，步屧柳阴湿。",
            "欲写情鬰陶，翻引兴萧瑟。",
            "瞻望堂中人，玉色而山立。",
            "六学妙经纶，未试百之一。",
            "身存天下望，身没海内惜。",
            "此道付谁传，丹青但陈迹。",
            "楼边好山近，竹底凉风入。",
            "两鹤韵亦高，导我转湖侧。",
            "独游何太清，滞念亦可释。",
            "门关莫返锁，愿言日散策。"
        ],
        "notes": "",
        "id": "4fe0e1d05cda3391ba9944964860a7e0"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "用前韵答彪讲书",
        "preface": "",
        "paragraphs": [
            "薄游城南园，堕睫衣袂湿。",
            "斯人既骑箕，有客犹鼓瑟。",
            "凛然气如生，可使懦夫立。",
            "当时道义交，彪子居其一。",
            "尝试问所疑，倾倒无吝惜。",
            "逝者不可作，往访杖屦迹。",
            "欲返更徘徊，远岫邀日入。",
            "缅怀经世心，伐辐置河侧。",
            "立朝道不容，忧国意难释。",
            "敢负门下知，晨夕自警策。"
        ],
        "notes": "",
        "id": "4d8e21c0c98425bb824f14b8f5b0c72d"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "送李侍郎归衡州二首  其一",
        "preface": "",
        "paragraphs": [
            "系缆南风直，转柂北风微。",
            "轻云载雨来，凉意生绤𫄨。",
            "江神真解事，稳送六幅蒲。",
            "篷窗卧胡床，鸥鹭相追随。",
            "落帆衡阳岸，新旧迎公归。",
            "儿童竞挽袂，父老前捋须。",
            "明时有勇退，晚岁善自颐。",
            "稍添数髭白，不改两颊朱。",
            "松菊对主人，亦自清而腴。",
            "门外无车马，室中但琴书。",
            "青鞋时出游，不用藜杖扶。",
            "翛然万物表，意得乐有余。",
            "乃知上要津，不若还幽居。"
        ],
        "notes": "",
        "id": "0120aa1aab94a48d3d7ae80a45d3ef35"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "送李侍郎归衡州二首  其二",
        "preface": "",
        "paragraphs": [
            "道重物自轻，心清内无欲。",
            "未定胸中见，难行天下独。",
            "冠盖上青云，著鞭竞驰逐。",
            "南山有德人，一笑遗宠辱。",
            "岿然殿诸老，足以镇浮俗。",
            "一出上禁林，再出拥牙纛。",
            "本无圭组累，归去便野服。",
            "譬如山中云，润泽滋草木。",
            "未雨出岩岫，已雨反幽谷。",
            "明月共樽罍，清风满松竹。",
            "问谁从之游，韦编能熟读。",
            "人生了婚嫁，意愿何时足。",
            "傥肯割半山，诛茅从卜筑。"
        ],
        "notes": "",
        "id": "6beb213be358ca88edb62d9af3ccf137"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "和谢安国求砚",
        "preface": "",
        "paragraphs": [
            "灵均葬鱼腹，贾傅问服臆。",
            "挽我来访古，穷鬼信有力。",
            "敢恨客毡寒，私喜无吏责。",
            "稍稍集韦布，时时论文墨。",
            "濯缨湘水清，拄笏湘山碧。",
            "陶泓耐久朋，笑我玄尚白。",
            "今代谢叔源，人物居第一。",
            "诗来招石友，愿费黄金镒。",
            "冰丝固希有，雾縠亦罕得。",
            "何以报明珠，更觉意羞涩。",
            "回首歙溪上，寂寞子云宅。",
            "当求玉堂样，特来献词伯。",
            "胸中五色丝，一用可华国。",
            "视草须若人，携之上文石。"
        ],
        "notes": "",
        "id": "ed76e330150e8d94d5012d1eba0a83a4"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "和谢安国韵",
        "preface": "",
        "paragraphs": [
            "虎豹嗔人上九关，不妨拄笏看云山。",
            "家声元是封胡后，人物还如晋宋间。",
            "解组闻公真有意，折腰顾我亦何颜。",
            "故园无地开三径，敢说归耕是等闲。"
        ],
        "notes": "",
        "id": "f540bf7c978b522c16da306533a7c7da"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "送谢安国归清江",
        "preface": "",
        "paragraphs": [
            "轩冕喜而忧，山林静而闲。",
            "宠辱皆妄事，请看槐梦安。",
            "世人悟此少，低头缚微官。",
            "足跌尚欲趋，翼倦不肯还。",
            "谢公湖海士，著眼高尘寰。",
            "心如玉壶冰，当暑气自寒。",
            "怀璧不愿市，懒上青云端。",
            "亲朋劝之仕，晚出弹其冠。",
            "未令据槐厅，亦合登蓬山。",
            "造物拙用大，束带来侯藩。",
            "掉头厌多事，袖手思故园。",
            "眉间已黄色，镜里犹朱颜。",
            "家住玉笥西，别有壶中天。",
            "千亩稻秫肥，三径松菊繁。",
            "妙得诗酒趣，小作杖屦缘。",
            "鸿飞霄汉外，蝉蜕尘埃间。",
            "我方自窘束，仰屋坐长叹。",
            "欲仕苦无津，欲归苦无田。",
            "野鹿念丰草，老骥困短辕。",
            "终当抱琴书，从公掩云关。"
        ],
        "notes": "",
        "id": "c9f7b736080e17e058b812a44d48caf1"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "题王倅来泉",
        "preface": "",
        "paragraphs": [
            "寒泉一窦行修渠，日夜输来为纳湖。",
            "荷花菱叶并篱落，平分十顷青玻璃。",
            "锡山老湫暗流注，此泉疑自玉龙吐。",
            "问公泉中何所有，明月可弄不可取。"
        ],
        "notes": "",
        "id": "b8c84c949657f559708ee0c3152c505d"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "又题巢林",
        "preface": "",
        "paragraphs": [
            "阛阓深居似林谷，缘坡手种青青玉。",
            "市声不向耳根来，蒙密中间深结屋。",
            "鹪鹩但愿巢一枝，鸾停鹄峙意何如。",
            "青云千级风在下，飞翰稳去摩天衢。"
        ],
        "notes": "",
        "id": "38f48b5e66ed5217d140d770f3c5ae58"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "过浯溪读中兴碑",
        "preface": "",
        "paragraphs": [
            "日光玉洁元子辞，银钩铁画颜公书。",
            "百金不惮买墨本，摩挲石刻今见之。",
            "猗那清庙久不作，其末变为王黍离。",
            "春秋一经事多贬，鲁颂四篇文无讥。",
            "渔阳鼙鼓入潼华，公卿徒步从六飞。",
            "朔方天子扶九庙，京师父老迎千麾。",
            "紫袍再拜谒道左，上皇万里旋銮舆。",
            "牝鸡鸣晨有悍妇，孽狐嘷夜有老奴。",
            "扶桑杲杲未翳蚀，但歌大业吾何疵。",
            "首章义正语未婉，前辈不辨来者疑。",
            "正须细读史克颂，未用苦说涪翁诗。",
            "许张劲节震金石，李郭壮武如虎貔。",
            "断崖苍石有时泐，诸公万古声烈垂。",
            "天怜倦客有所恨，雨湿江寒催解维。",
            "神州北望三叹息，翰墨是非何议为。"
        ],
        "notes": "",
        "id": "1b4f77e78936d406c08b88ca3911db44"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "和赵行之三首  其一",
        "preface": "",
        "paragraphs": [
            "未暖柳梢绿，已暖花梢红。",
            "胸次有天和，本与春意同。",
            "士戒溺于欲，物忌居其雄。",
            "西山有理窟，一室惟清风。"
        ],
        "notes": "",
        "id": "6108d36487f83f8de93b2b37e8a5046e"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "和赵行之三首  其二",
        "preface": "",
        "paragraphs": [
            "义利毫发间，其末分舜跖。",
            "葛藟多攀援，乔松但孤立。",
            "阳鱎贪芳饵，鹓雏食竹实。",
            "知道贵含光，露牙多召敌。"
        ],
        "notes": "",
        "id": "05158cb05c9ce402fc8f6e577e73969f"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "和赵行之三首  其三",
        "preface": "",
        "paragraphs": [
            "转喉有触讳，拭面或逢嗔。",
            "刳心踏风波，未免悔吝生。",
            "葵犹卫其足，况此千金身。",
            "山林本逍遥，无虞莫从禽。"
        ],
        "notes": "",
        "id": "65d015d5911cbb30958f37cae3ee30c3"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "湘中杂咏十绝  其一",
        "preface": "",
        "paragraphs": [
            "朝阳岩下莫云冷，冉水矶边秋树深。",
            "欲吊元和柳司马，溪山无力挽归心。"
        ],
        "notes": "",
        "id": "a1f13eb8a48f18647230bbb0ced14bb4"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "湘中杂咏十绝  其二",
        "preface": "",
        "paragraphs": [
            "江树疎疎兼密密，云根怪怪复奇奇。",
            "风光冷落无人问，付与渔翁理钓丝。"
        ],
        "notes": "",
        "id": "52098dc907800ee603862476e3632bf9"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "湘中杂咏十绝  其三",
        "preface": "",
        "paragraphs": [
            "昨日北风频打头，今朝风定却安流。",
            "江山如画供诗眼，阴雨无端酿客愁。"
        ],
        "notes": "",
        "id": "e476adf59f4b5b5b2841493de9104b50"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "湘中杂咏十绝  其四",
        "preface": "",
        "paragraphs": [
            "有怀冉水柳司马，更忆浯溪元道州。",
            "仕宦两公俱落莫，斯文千古共传流。"
        ],
        "notes": "",
        "id": "adb6c2149892e347cd90b2f5b3831995"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "湘中杂咏十绝  其五",
        "preface": "",
        "paragraphs": [
            "顺流鸣橹不论程，上水开帆取次行。",
            "逆顺自从人意转，风生波涌本无情。"
        ],
        "notes": "",
        "id": "2bb03b9b4f7e78d42e77272d55e112cb"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "湘中杂咏十绝  其六",
        "preface": "",
        "paragraphs": [
            "江天云暝雨垂垂，日暮移舟口岸时。",
            "拈笔欲题还袖手，细搜摩诘画中诗。"
        ],
        "notes": "",
        "id": "21acb42fb34bb7cd7795c4aeffd12f63"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "湘中杂咏十绝  其七",
        "preface": "",
        "paragraphs": [
            "中流四顾浪花平，双橹夹船鹅鹳鸣。",
            "欵乃声中山水绿，不妨缓缓计归程。"
        ],
        "notes": "",
        "id": "9544be5e3ecaf0b0eb7b0f3761234792"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "湘中杂咏十绝  其八",
        "preface": "",
        "paragraphs": [
            "荡桨妨人拥衲眠，篷窗细雨湿炊烟。",
            "江神念我怯行险，收却风波稳放船。"
        ],
        "notes": "",
        "id": "b3f7df5d43e34d60c5101f606936a2f1"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "湘中杂咏十绝  其九",
        "preface": "",
        "paragraphs": [
            "江头昨夜雨何似，新涨平添一丈强。",
            "倚柂稳如天上坐，顺流明日到衡阳。"
        ],
        "notes": "",
        "id": "6983b334edc60e7012b67fcc26bc8f48"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "湘中杂咏十绝  其一○",
        "preface": "",
        "paragraphs": [
            "舴艋轻轻载短蓑，苹花风急起沧波。",
            "凭谁唤取玄真子，更作湘中渔父歌。"
        ],
        "notes": "",
        "id": "da9ed96152d3951872cdaef01d074083"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "秋怀二首  其一",
        "preface": "",
        "paragraphs": [
            "镜中忽忽老侵寻，政坐文穷自陆沉。",
            "独对西风搔短发，欲谋小隠背初心。",
            "江湖鸿鴈天将冷，篱落黄花秋又深。",
            "拄笏看山聊尔耳，懒弹绿绮索知音。"
        ],
        "notes": "",
        "id": "25da5a019d29dba410f702d9b3aa337d"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "秋怀二首  其二",
        "preface": "",
        "paragraphs": [
            "朅来云梦泽南州，风物萧萧两见秋。",
            "三径草荒真左计，一官冰冷更何求。",
            "莫招毛颖论时事，且唤曲生浇客愁。",
            "短艇轻蓑良不恶，此心何敢负江鸥。"
        ],
        "notes": "",
        "id": "0e9a8bb4a7a1dac7d246ad603af97943"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "游岳麓三绝  其一",
        "preface": "",
        "paragraphs": [
            "湘山湘水极清远，特地来登百尺台。",
            "不尽胸中丘壑意，又从沙尾唤舟回。"
        ],
        "notes": "",
        "id": "671c0085eb4c563eba1a47022d5f850e"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "游岳麓三绝  其二",
        "preface": "",
        "paragraphs": [
            "百级苍珉到佛宫，汲泉煮茗听松风。",
            "不须骑鹤摩云去，只要心游碧落中。"
        ],
        "notes": "",
        "id": "f799078d9937585b16f9f99660e4fe4b"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "游岳麓三绝  其三",
        "preface": "",
        "paragraphs": [
            "山椒却立小迟留，欲傍江山洗客愁。",
            "不觉凭高来远念，此心潜与水东流。"
        ],
        "notes": "",
        "id": "aafc489c0d09cd302fcf90cd7dc74c71"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "冬日书怀四首  其一",
        "preface": "",
        "paragraphs": [
            "治身如治玉，所贵无瑕疵。",
            "玉美不愿市，身修岂求知。",
            "人生为糊口，乃尔敛板趋。",
            "渐失两鬓青，莫浣双袖缁。",
            "勿用怀不平，弦急声易悲。"
        ],
        "notes": "",
        "id": "16a1bbd49aa74a46e9bbc96f614e213b"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "冬日书怀四首  其二",
        "preface": "",
        "paragraphs": [
            "齑盐虽淡泊，义理极隽永。",
            "士唯知此味，未语已相领。",
            "同流有淄渑，何用勤造请。",
            "不敢眼青白，口诺心未肯。",
            "平生环堵中，三径自冰冷。"
        ],
        "notes": "",
        "id": "f89995fc88b38e59c3e9eacdd86f0944"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "冬日书怀四首  其三",
        "preface": "",
        "paragraphs": [
            "客来倦捉麈，客去徐挟书。",
            "儿曹厌官冷，数问何时归。",
            "岂知庇风雨，未办蜗牛庐。",
            "老我怀百忧，又自一解颐。",
            "雨流木偶行，久矣无定居。"
        ],
        "notes": "",
        "id": "e257064797b72f42b839d873b16506c5"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "冬日书怀四首  其四",
        "preface": "",
        "paragraphs": [
            "结茅绿阴下，四壁但图史。",
            "时亦有好事，相过款名理。",
            "舍之学宦游，蓬转不自已。",
            "岂无山水音，尘埃被绿绮。",
            "幽梦遶云溪，拏舟弄清泚。"
        ],
        "notes": "",
        "id": "eaac46fdfb4a1a896633b1e58feea307"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "雪中官舍独坐闻薪炭翔贵因成长句",
        "preface": "",
        "paragraphs": [
            "天寒吹堕一尺雪，官冷酿成千斛愁。",
            "酌酒到花非所欲，束薪如桂若为谋。",
            "风前鹤氅谁携策，江上渔蓑自舣舟。",
            "凭仗六龙回日毂，稍分轻暖到南州。"
        ],
        "notes": "",
        "id": "4b0f2a33b9ae911126ec56ac82724ea9"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "萧参议雪中宴客朱佥判有诗因次韵  其一",
        "preface": "",
        "paragraphs": [
            "飞花落絮自何来，勾引诗翁酌梓罍。",
            "濯鼎有冰宜煮茗，携筇无路可寻梅。",
            "江城琼玉逾千顷，古锦珠玑溢百枚。",
            "闻道夜阑车马散，难窥鹤氅御风回。"
        ],
        "notes": "",
        "id": "241a5b20abd56faacabec9ffc7bdacc5"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "萧参议雪中宴客朱佥判有诗因次韵  其二",
        "preface": "",
        "paragraphs": [
            "不惯长安曳履游，贪看冰柱满簷头。",
            "素花一色如梅岭，碎玉无声欠竹楼。",
            "蜡炬欲残方夜永，金钗半醉自春浮。",
            "无毡独坐君知否，也卷陈编索酒舟。"
        ],
        "notes": "",
        "id": "08e8080213a2810f8361b61ca06a0611"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "和林宝文鹿鸣宴韵",
        "preface": "",
        "paragraphs": [
            "材如杞梓总堪论，气压龙媒定蹑云。",
            "画戟凝香供张饮，彤墀射策待方闻。",
            "月中折桂虽堪喜，马上看花未足云。",
            "忧国爱君伸素志，始酬劝驾意殷勤。"
        ],
        "notes": "",
        "id": "9dffacaaca05841057b1b1f632b0e390"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "和林宝文喜雨",
        "preface": "",
        "paragraphs": [
            "山椒霭霭暮云徂，一雨翻盆物尽苏。",
            "父老相逢笑相语，今年和气旧时无。"
        ],
        "notes": "",
        "id": "83b11bef03ebe1345a03903825e6044c"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "丰年谣五首  其一",
        "preface": "",
        "paragraphs": [
            "满箔春蚕得茧丝，家家机杼换新衣。",
            "五风十雨天时好，又见西郊稻秫肥。"
        ],
        "notes": "",
        "id": "b046b601e949c9a829b70663b8121417"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "丰年谣五首  其二",
        "preface": "",
        "paragraphs": [
            "纵横南陌接东阡，妇饷夫耕望有年。",
            "前此丁黄饥欲死，今年米贱不论钱。"
        ],
        "notes": "",
        "id": "8aeeb244fd2c4d80b79308e08c4557a8"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "丰年谣五首  其三",
        "preface": "",
        "paragraphs": [
            "洞丁徭户尽归耕，篁竹无人弄寸兵。",
            "要识二天恩德广，黄云千里见秋成。"
        ],
        "notes": "",
        "id": "21b13e4df98f1f5599c267c2f6041af8"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "丰年谣五首  其四",
        "preface": "",
        "paragraphs": [
            "睡鸭陂塘水慢流，离离禾稼满平畴。",
            "共言官府催科缓，饱饭浑家百不忧。"
        ],
        "notes": "",
        "id": "34cf178b9c5737e0fde25af853199399"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "丰年谣五首  其五",
        "preface": "",
        "paragraphs": [
            "稻如马尾覆沟塍，桑柘阴中鸡犬鸣。",
            "收获登场便无事，输租人不入州城。"
        ],
        "notes": "",
        "id": "31aa7738d9a64a66df6724cfef534070"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "和林宝文吹暑轩二绝  其一",
        "preface": "",
        "paragraphs": [
            "木末长风送雨来，田家远近稻花开。",
            "披襟燕坐黄堂静，一笑江山爽气回。"
        ],
        "notes": "",
        "id": "5aa882b24153ea93e8885ce85d1f225f"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "和林宝文吹暑轩二绝  其二",
        "preface": "",
        "paragraphs": [
            "藕花香里画船横，人静惟闻洗玉声。",
            "四野清平公燕喜，隠然方面有长城。"
        ],
        "notes": "",
        "id": "eea804a0311436bcdad63e1bf11e131a"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "再和林宝文三绝  其一",
        "preface": "",
        "paragraphs": [
            "要知好雨自何来，和气连云拨不开。",
            "廊庙为霖须妙手，即看力斡大钧回。"
        ],
        "notes": "",
        "id": "8c511c45f50394db4b01bda6c42cbeb8"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "再和林宝文三绝  其二",
        "preface": "",
        "paragraphs": [
            "千里山川含秀色，四郊鸡犬散欢声。",
            "更呼屏翳从颐指，润泽无边浃属城。"
        ],
        "notes": "",
        "id": "e9983db97472a9ee49eddb8c4e7fd1e7"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "再和林宝文三绝  其三",
        "preface": "",
        "paragraphs": [
            "阳开阴阖四时更，谁解均调玉烛明。",
            "画戟香中沛恩泽，祥风甘雨自流行。"
        ],
        "notes": "",
        "id": "c3632fc0f747d55e90d183c3b3db1f29"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "李阁学挽诗三首  其一",
        "preface": "",
        "paragraphs": [
            "物望推耆哲，岿然可镇浮。",
            "莫年登近侍，再起殿南州。",
            "不乐分铜虎，方期杖玉鸠。",
            "胡然归未久，仙去杳难留。"
        ],
        "notes": "",
        "id": "5b5af90e177967cc1e9bb902cfd6d3c7"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "李阁学挽诗三首  其二",
        "preface": "",
        "paragraphs": [
            "止水中心静，浮云外物轻。",
            "行藏无悔吝，存殁备哀荣。",
            "士类思前辈，朝廷失老成。",
            "衡湘人物尽，念旧若为情。"
        ],
        "notes": "",
        "id": "d21bc056cd0fec419f145937b980455b"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "李阁学挽诗三首  其三",
        "preface": "",
        "paragraphs": [
            "频岁仍饥馑，三湘要抚绥。",
            "分忧承帝命，遗爱结民思。",
            "自有栾公社，何须叔子碑。",
            "若书耆旧传，清德不磷缁。"
        ],
        "notes": "",
        "id": "553342d33a7f09299468784f3ad9f611"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "魏丞相挽诗三首  其一",
        "preface": "",
        "paragraphs": [
            "士论崇高节，宸心眷朴忠。",
            "调元才玉铉，均佚即琳宫。",
            "补衮嘉谋密，平衡道揆公。",
            "惜哉当国浅，不及究成功。"
        ],
        "notes": "",
        "id": "d37626190ff675e2a80c21d0ce2d5787"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "魏丞相挽诗三首  其二",
        "preface": "",
        "paragraphs": [
            "冠剑青云士，艰危孰奋身。",
            "向来持汉节，径去犯边尘。",
            "既用公为相，方知国有人。",
            "凛然生气在，端合画麒麟。"
        ],
        "notes": "",
        "id": "d6d83671b1000c38290f0dae12c64d5a"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "魏丞相挽诗三首  其三",
        "preface": "",
        "paragraphs": [
            "衮绣遗三事，松梅共一川。",
            "小溪空胜景，先陇忽新阡。",
            "上悟流言妄，人思旧弼贤。",
            "忠嘉虽削稿，合付杀青传。"
        ],
        "notes": "",
        "id": "e4bb3046a5fad57c98cb2bd8850d2992"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "黄致政挽诗二首  其一",
        "preface": "",
        "paragraphs": [
            "后学资模楷，先生久里居。",
            "两儿联玉笋，三命佩银鱼。",
            "米廪无重席，蓬山孰校书。",
            "如何遗此老，宰木遽萧疎。"
        ],
        "notes": "",
        "id": "ad52f59679fd7ba879c549103e9bb551"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "黄致政挽诗二首  其二",
        "preface": "",
        "paragraphs": [
            "禄养更迎侍，消摇介寿康。",
            "壮图虽偃屈，潜德竟辉光。",
            "可惜今埋玉，无由自奠觞。",
            "他年观上冢，千骑拥龙冈。"
        ],
        "notes": "",
        "id": "3334146d8e17de5db7b4739d79d7e74f"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "贺东宫诞辰",
        "preface": "",
        "paragraphs": [
            "万国干符正，千龄鼎祚长。",
            "春禖膺眷顾，甲观肇休祥。",
            "紫极联前曜，青宫位少阳。",
            "五云凝喜色，重日烂荣光。",
            "继体临崇福，承颜侍未央。",
            "犀簪群后表，象辂两宫旁。",
            "气接金行爽，天开火德昌。",
            "慈皇年有永，大帝寿无疆。",
            "钦爱诚弥笃，温文德自彰。",
            "乔枝方叠荫，瓜瓞寖垂芳。",
            "储禁铜扉肃，官僚玉佩锵。",
            "旌麾张十戟，笋簴列三厢。",
            "恭命来南纪，驰情望左坊。",
            "也叨持虎节，莫预献鸾觞。",
            "海润涵群汇，霞骞映四方。",
            "愿言申戬谷，夷夏仰元良。"
        ],
        "notes": "",
        "id": "f3a08c29a792971e240a62704fb29cda"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "和王右司游南岳得晴",
        "preface": "",
        "paragraphs": [
            "笑披鹤氅上坡陀，风籁无声日气和。",
            "绝顶琼瑶蒙竹树，上方宫殿隔藤萝。",
            "雪花夜堕方如许，天宇晨开岂有他。",
            "一点春阳温厚意，积阴消释自无多。"
        ],
        "notes": "",
        "id": "c0222884cfd47157e2cfd286024379a3"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "和萧参议游岳麓八绝  其一",
        "preface": "",
        "paragraphs": [
            "登临须返意须留，目力无边不著愁。",
            "收拾风光归古锦，千岩万壑献清秋。"
        ],
        "notes": "",
        "id": "2b10c9abf1eaffe4a5713d0926adaf3d"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "和萧参议游岳麓八绝  其二",
        "preface": "",
        "paragraphs": [
            "逐客当年出帝乡，不容踪迹到黄堂。",
            "苍崖屐齿今安在，公独怀思未忍忘。"
        ],
        "notes": "",
        "id": "c5e91af186781febf6c8ad2627bdf67c"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "和萧参议游岳麓八绝  其三",
        "preface": "",
        "paragraphs": [
            "凭栏落照俯江天，睥睨诗翁翰墨传。",
            "试为江山重著语，笔端桃李恰争妍。"
        ],
        "notes": "",
        "id": "1e8346032fbc0f09768fba814912c419"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "和萧参议游岳麓八绝  其四",
        "preface": "",
        "paragraphs": [
            "泉遶云根玉雪清，苍珉百级可阶升。",
            "汲泉煮茗松风起，谁识无尘有发僧。"
        ],
        "notes": "",
        "id": "875ce9dba637e818c6bc38c35ab384f3"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "和萧参议游岳麓八绝  其五",
        "preface": "",
        "paragraphs": [
            "清风峡里水清泠，不但琮琤可静听。",
            "秋桂秋兰在深谷，更堪鼻观挹幽馨。"
        ],
        "notes": "",
        "id": "31b4378b115db56c0c55777109b191d5"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "和萧参议游岳麓八绝  其六",
        "preface": "",
        "paragraphs": [
            "每到精庐即少留，品题清境甲湘州。",
            "游山脚力犹强健，缓步曾登最上头。"
        ],
        "notes": "",
        "id": "7d4fc2e289168d991ea8eb4e086fc1ab"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "和萧参议游岳麓八绝  其七",
        "preface": "",
        "paragraphs": [
            "萧寺相望湘水西，谈玄谁解析精微。",
            "圣门自有超凡地，懒向林间问衲衣。"
        ],
        "notes": "",
        "id": "e506a479850f4388943cc6b3e3f30f69"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "和萧参议游岳麓八绝  其八",
        "preface": "",
        "paragraphs": [
            "近来曾与二三子，准拟诛茅紫翠间。",
            "老石摩挲堪篆刻，恨无笔力记西山。"
        ],
        "notes": "",
        "id": "647f438c46f5ca8c2d01fa6e11c7ce32"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "和王右司游南岳三绝  其一",
        "preface": "",
        "paragraphs": [
            "懒跨狨鞍趁晓班，却穿蜡屐小游山。",
            "山头草木生光彩，玉节曾行紫翠间。"
        ],
        "notes": "",
        "id": "90069f910cfd7abcb5b7a85291fc072d"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "和王右司游南岳三绝  其二",
        "preface": "",
        "paragraphs": [
            "乔岳雄于楚粤间，众丘迤逦酿高寒。",
            "青藜拄到云霄上，见得心如眼界宽。"
        ],
        "notes": "",
        "id": "6fd92858d75d89f03cb4be00443dab46"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "和王右司游南岳三绝  其三",
        "preface": "",
        "paragraphs": [
            "祝融独秀压群峰，登览虽终兴未穷。",
            "人物与山争峻特，也宜班爵视三公。"
        ],
        "notes": "",
        "id": "90889566eae9a19c1670bd7620848747"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "林宝文生日",
        "preface": "",
        "paragraphs": [
            "干健运元气，斗杓默回旋。",
            "千岁生一圣，半千生一贤。",
            "间世有异禀，天意非徒然。",
            "皇极在人心，俗学无自得。",
            "天意兴斯文，公独抱深识。",
            "微言发绪余，河汉浩无极。",
            "士气久不振，罢软无刚风。",
            "天意眷吾君，公独奋精忠。",
            "雷霆不能惊，正色撄神龙。",
            "膏泽不下流，闾阎有憔悴。",
            "天意佑斯民，公独蕴慈惠。",
            "春风小披拂，万物回生意。",
            "既赋以全德，必益以寿祺。",
            "其颜如渥丹，天意可测知。",
            "再拜上黄堂，一洗玉屈巵。",
            "戬谷既鼎来，何以致祝辞。",
            "在外守麟符，十连蒙宠绥。",
            "在内调金铉，四海无忧虞。",
            "邦人丐公留，天子遄公归。",
            "臞儒愿控鹤，云路从先驱。"
        ],
        "notes": "",
        "id": "efe124b1d92b80004148162445fefa60"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "和王右司回鴈峰韵",
        "preface": "",
        "paragraphs": [
            "宦途多远游，王事无宁居。",
            "人生亦何求，意足即有余。",
            "候鴈到衡阳，不肯更南去。",
            "达人识其几，青云首回顾。",
            "不受宠辱惊，进退皆裕如。",
            "平生金石心，此诗岂欺予。",
            "田园归去来，千载渊明语。",
            "妙句当并传，来哲定深许。"
        ],
        "notes": "",
        "id": "8a35a32e7db66afd6797a21f89daad1d"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "送王右司移江西宪",
        "preface": "",
        "paragraphs": [
            "日边好音来，绣斧移轺车。",
            "九重寄视听，四牡烦询咨。",
            "才德难两全，有即时所须。",
            "平生经纶学，丰蓄乃啬施。",
            "底柱阅颓波，去就难招麾。",
            "湘滨督飞挽，未曾费符移。",
            "举鞭有流钱，民瘠亦自肥。",
            "揽辔不可留，父老结去思。",
            "星台照芹水，寒士增光辉。",
            "心旌遶门阑，意往身絷维。",
            "叱驭岂惮行，愿言谨驰驱。",
            "遥知章贡上，喜色生里闾。",
            "旧闻珥笔风，家有城旦书。",
            "公行将直指，淑问如臯苏。",
            "桁杨无幽枉，雨露皆沾濡。",
            "东望尺五天，入觐聊假途。",
            "善类望主盟，至尊渴谋谟。",
            "正须画麒麟，未用思莼鲈。"
        ],
        "notes": "",
        "id": "56e89fe9825e998f647a8f95f0cbc71e"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "和马宜州卜居七首 卜居",
        "preface": "",
        "paragraphs": [
            "一丘一壑胸次，来在市廛结庐。",
            "只恐飞腾燕颔，未容袖手深居。"
        ],
        "notes": "",
        "id": "013e874cb796cabd003db335477217db"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "和马宜州卜居七首 足堂",
        "preface": "",
        "paragraphs": [
            "身外成亏万事，人间宠辱百年。",
            "丝毫不挂念虑，一榻清风昼眠。"
        ],
        "notes": "",
        "id": "9dfdead83f369405a0c68be8a7e0df4e"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "和马宜州卜居七首 复斋",
        "preface": "",
        "paragraphs": [
            "哲人欲不丧道，昧者是难胜非。",
            "学贵复之不远，在知心体危微。"
        ],
        "notes": "",
        "id": "a4df3b8d8126645f7df62e9dafb5bb78"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "和马宜州卜居七首 退圃",
        "preface": "",
        "paragraphs": [
            "争利欲心汲汲，争名私智闲闲。",
            "公独退身一步，静中著眼回看。"
        ],
        "notes": "",
        "id": "1203f82b6148a9e43bb9684b5e00f273"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "和马宜州卜居七首 欣欣亭",
        "preface": "",
        "paragraphs": [
            "卉木俱含喜色，日迎杖屦床前。",
            "晚秀早芳相续，四时留得春天。"
        ],
        "notes": "",
        "id": "a2b4d73d0c48658610734a0c64372473"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "和马宜州卜居七首 冰雪轩",
        "preface": "",
        "paragraphs": [
            "史君甚爱竹弟，欲与渠为二难。",
            "岁晚青青玉立，不须俗眼同看。"
        ],
        "notes": "",
        "id": "b85498a475eb543043b7f2fa4c1c30e7"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "和马宜州卜居七首 白莲池",
        "preface": "",
        "paragraphs": [
            "处士幽居安在，荷花十里西湖。",
            "无谓一池褊小，以人为重何殊。"
        ],
        "notes": "",
        "id": "71d2729824cbe19326142af7437091ed"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "九月到白石先妣茔所",
        "preface": "",
        "paragraphs": [
            "不瞻宰木过三年，霜露凄凉倍怆然。",
            "马鬣但惊荒宿草，龟趺未办表新阡。",
            "平生钟釜空遗恨，旧物桮棬半不传。",
            "鸿鴈差池风雨急，吞声清泪彻黄泉。"
        ],
        "notes": "",
        "id": "0398761395ed87fb82f7becff5bc3724"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "次韵胡元龙携诗相访",
        "preface": "",
        "paragraphs": [
            "杜门度永日，苍苔生柳阴。",
            "欹枕唤黄嬭，颓然厌披吟。",
            "剥啄来者谁，一笑逢知心。",
            "试归与妇谋，无酒堪共斟。",
            "解颐只玄谈，清风拂衣襟。",
            "奚囊出妙语，戛玉而锵金。",
            "为公歌数诗，弦以绿绮琴。",
            "欢伯旧有盟，可寒犹可寻。"
        ],
        "notes": "",
        "id": "3f83f8bc38ea07c3a26de78d3600186d"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "丙午中秋夜",
        "preface": "",
        "paragraphs": [
            "玉斧经年不暂闲，修成今夜月团圆。",
            "老蟾是处光皆满，飞鹊如予意未安。",
            "免与朋侪争翰墨，聊呼儿女具杯盘。",
            "饮酣尚起飘然兴，欲访群仙到广寒。"
        ],
        "notes": "",
        "id": "e935055c6f34c83e6cf9b1e2be757d63"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "次韵李仲永携诗相别",
        "preface": "",
        "paragraphs": [
            "李侯人物极清真，气似灵犀可辟尘。",
            "平日论心思益友，而今刮眼见诗人。",
            "有官堕在蒹葭境，为政恐无桃李春。",
            "抚字要须宽猛济，诵公佳句合书绅。"
        ],
        "notes": "",
        "id": "01dc8aa8a74890dcda8ea4c03504ad08"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "和至卿叙述三首  其一",
        "preface": "",
        "paragraphs": [
            "长年英气易消磨，穷达其如有命何。",
            "进德要须涵养熟，读书不在见闻多。",
            "挥犀款曲思君话，烹鲤殷勤约我过。",
            "镜里素丝侵绿鬓，著鞭圣域莫蹉跎。"
        ],
        "notes": "",
        "id": "ca5d4965e537b72f7a27c94cc8a58f4b"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "和至卿叙述三首  其二",
        "preface": "",
        "paragraphs": [
            "木偶漂漂无定踪，归来依旧叹途穷。",
            "与君趋向元相似，涉世行藏略不同。",
            "纵使寒松生涧底，也胜泽雉蓄樊中。",
            "一丘一壑平生愿，他日俱为桑苎翁。"
        ],
        "notes": "",
        "id": "5beeca391f0cd07b16cc8970beab9826"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "和至卿叙述三首  其三",
        "preface": "",
        "paragraphs": [
            "襟期难与俗人论，摆落浮名莫绊身。",
            "妙理自能中酒圣，清谈不肯问钱神。",
            "世情一任手翻覆，此道元如肘屈伸。",
            "隠约形容不枯槁，祗应胸次有阳春。"
        ],
        "notes": "",
        "id": "3085d9a035dcbef72a733711de40c9e5"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "和至卿述怀二首  其一",
        "preface": "",
        "paragraphs": [
            "管城脱帽即诗成，尚挟琴书困笔耕。",
            "自可追风千里去，何妨警露九臯鸣。",
            "心于外物无荣辱，身与虚名孰重轻。",
            "醉里工为青白眼，定应阮籍是前生。"
        ],
        "notes": "",
        "id": "ba65d769c86ae8f47201c4bced9a5ea3"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "和至卿述怀二首  其二",
        "preface": "",
        "paragraphs": [
            "老气轩昂骥蹑云，丘园盘薄不求闻。",
            "诗方平淡如摩诘，人亦清真似右军。",
            "无以为家那得尔，幸哉有子不徒云。",
            "凤雏自是尧廷瑞，翰墨埸中早策勋。"
        ],
        "notes": "",
        "id": "486db51dea7de06c6e39852d03eb1334"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "吊祢正平",
        "preface": "",
        "paragraphs": [
            "曹瞒忍杀杨德祖，不敢复害祢正平。",
            "区区黄祖雀鼠辈，乃以嬉笑生五兵。",
            "才虽可爱亦可忌，人间险过羊肠路。",
            "不锄骄气祸之媒，祖也不仁衡未智。",
            "黄鹤楼前江水平，鹦鹉洲边春草青。",
            "凭君酹酒吊孤冢，古来贤哲非贪生。",
            "处士一死泰山重，文举一死鸿毛轻。"
        ],
        "notes": "",
        "id": "32f9914d9660aff50841759308db3e21"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "和韩毅伯知命",
        "preface": "",
        "paragraphs": [
            "春风盎盎杯中酒，流水潺潺膝上琴。",
            "个里有人真得趣，槐安一梦莫关心。"
        ],
        "notes": "",
        "id": "3d8a3950f5aad44e0d0124b256d47efd"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "和韩毅伯求鹿皮韵",
        "preface": "",
        "paragraphs": [
            "文豹以皮豜以肉，鹿兼坐此命难赎。",
            "梅花肤革充靴材，人恰跣行畏伤足。"
        ],
        "notes": "",
        "id": "4863e3ac1e477ed0589869b35732b4fc"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "次韵韩毅伯病疟",
        "preface": "",
        "paragraphs": [
            "胸襟玉气吐长虹，扶老犹须药物功。",
            "示病维摩非实相，戏人疟鬼助文穷。",
            "笔头排闷诗千首，瓮面消愁酒一中。",
            "无闷无愁始安乐，此身何日不春风。"
        ],
        "notes": "",
        "id": "e3d29b6fb94c93b1641e88d94c636248"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "次韵韩毅伯谢人惠茶",
        "preface": "",
        "paragraphs": [
            "一线金沙泉脉来，官焙初香春未雷。",
            "云龙小餠到天上，露芽濯濯千岩隈。",
            "缣缃空满石渠阁，鸿渐经成方有托。",
            "唤作酪奴真薄夫，雪乳云腴何可无。",
            "哦诗舌本费浇灌，畏遭水厄徒拘拘。",
            "岂知佩印乘轩客，醉饱犠尊羊鼎侧。",
            "要试江山第一泉，紫凤盘旋苍璧圆。",
            "书生品味惟三九，性自嗜茶如嗜酒。"
        ],
        "notes": "",
        "id": "ce46d3e0f6142612702ad7b03ef44d60"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "和韩毅伯述怀",
        "preface": "",
        "paragraphs": [
            "洗琖从容对圣贤，笑谈未了意凄然。",
            "折腰我既惭陶令，肆志公宜学仲连。",
            "三沐三熏嗟已晚，一觞一咏乐余年。",
            "人穷愈甚诗方好，留取珠玑向后传。"
        ],
        "notes": "",
        "id": "ef16e3bb5ef51a10cb172df346632a41"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "次韵韩毅伯趣诸先辈送茶",
        "preface": "",
        "paragraphs": [
            "脱腕符移日旁午，鱼眼浮香须一煮。",
            "客来捧腹共轩渠，暂时拨置官文书。",
            "喜客恨无鲜可击，满盂脱粟饥时吃。",
            "睡魔不待巧挤排，雪花小啜清风来。",
            "人生何苦浪驰逐，但得所求心自足。",
            "意在春风晓露边，爱惜一旗轻万钱。",
            "碾破云龙还不饮，滟滟金荷扶玉笋。",
            "渠方醉魄甘沉迷，我自诗情要勾引。"
        ],
        "notes": "",
        "id": "646255f391d0ddf6b1a8f6b7ed41101a"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "再用元韵因简县庠诸先辈",
        "preface": "",
        "paragraphs": [
            "书生卯饭动及午，姜糁菜丝烦自煮。",
            "异时甘脆屋渠渠，出自空肠千卷书。",
            "竹间杵臼相敲击，茶不疗饥何苦吃。",
            "泉新火活费裁排，呼奴更挈铜瓶来。",
            "蜀客见之心逐逐，暂借纸窗休茧足。",
            "归欤家在淮湖边，草魁可买无青钱。",
            "不办云腴供粥饮，空有束诗如束笋。",
            "青箬小分鹰爪香，江上拏舟当远引。"
        ],
        "notes": "",
        "id": "12954b450962382488fa46f8afebc67b"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "和韩毅伯拟别",
        "preface": "",
        "paragraphs": [
            "踉蹡揖客客为谁，依旧骊珠色陆离。",
            "不谓远游来此地，未能小隠待何时。",
            "惯看覆手仍翻手，休问开眉与皱眉。",
            "归去淮山访猿鹤，清风满袖自披披。"
        ],
        "notes": "",
        "id": "d6ab41a3a9e3733336f15eaa9f9467cf"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "江上为韩毅伯访得便舟",
        "preface": "",
        "paragraphs": [
            "铜墨缠腰雪上头，人生一饱亦难谋。",
            "天明忽暗酿梅雨，风暖又寒催麦秋。",
            "老矣不堪时节换，粲然方幸故人留。",
            "白云呼去淮山住，强为江边问买舟。"
        ],
        "notes": "",
        "id": "98181be08ff1a265fb7be7bfb085114e"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "再用元韵二首  其一",
        "preface": "",
        "paragraphs": [
            "牛千蹄角橘千头，叹息斯人善自谋。",
            "文气如虹徒贯日，笔耕有谷不逢秋。",
            "悠悠何啻十年别，得得才为一月留。",
            "女嫁男婚吾未了，梦随鸥鹭学操舟。"
        ],
        "notes": "",
        "id": "a5ec89d53d271575f39f18c1250ebd5a"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "再用元韵二首  其二",
        "preface": "",
        "paragraphs": [
            "倦游莫忘大刀头，老去行藏要熟谋。",
            "少病若能如万福，上书安用学千秋。",
            "碧云合处来何缓，黄鹤飞时挽不留。",
            "后夜月明烟水阔，更呼儿辈洗瑶舟。"
        ],
        "notes": "",
        "id": "c6761d1ad9053d9cb1c3f1afcd0b4e91"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "次韵韩毅伯拟别",
        "preface": "",
        "paragraphs": [
            "江头三老风樯急，诗叟欲行还却立。",
            "刚肠不解儿女悲，肯为别离襟袖湿。",
            "翰墨场中空白眉，宦游不遂休奔驰。",
            "平生讷室有秘诀，持以赠君君可归。",
            "静而无哗气方定，清而寡欲心自正。",
            "耳根毁誉等风波，眼界枯荣俱泡影。",
            "得此还家虽退藏，被褐怀玉中含光。",
            "踏破青鞋行万里，猛省昨非今近是。",
            "但看污渎有灵龟，莫道蹄涔无尺鲤。"
        ],
        "notes": "",
        "id": "e6e4bdd1f51004514cb3e10e2045bf12"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "次韵韩毅伯别许宣教",
        "preface": "",
        "paragraphs": [
            "自说羁怀老更慵，淮山入梦碧丛丛。",
            "一尊醽醁人将别，三叠阳关曲易终。",
            "此去若无鸿鴈信，相望未免马牛风。",
            "耕云钓月平生事，我亦谋归古歙中。"
        ],
        "notes": "",
        "id": "eeac762f1c5705dea929883c9e3161b3"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "题岳阳守张仲骏浮光亭",
        "preface": "",
        "paragraphs": [
            "三边水墨画遥山，下有玻璃万顷寒。",
            "蟾兔上时留倒影，鱼龙舞处动微澜。",
            "旧来楼观东西出，未觉乾坤表里宽。",
            "更向上头高著眼，湖光今作一杯看。"
        ],
        "notes": "",
        "id": "50b9b80a932264bcf1763f386f0e79e4"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "又题月台",
        "preface": "",
        "paragraphs": [
            "天心湖面月团圆，中著胡床坐广寒。",
            "玉鉴照空无尽境，冰轮碾水不生澜。",
            "捣成兔药人难老，舞彻霓裳夜未阑。",
            "愿蹑两凫陪鹤驾，从公飞到九霄看。"
        ],
        "notes": "",
        "id": "b0bbe6609244c927203a4be7f84b4154"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "县圃黄梅半堕草间",
        "preface": "",
        "paragraphs": [
            "荷锄芟草唤畦丁，手拾黄梅遶树行。",
            "结子青青随雨老，开花白白本冰清。",
            "尝新争擘红泥酒，知味谁调玉鼎羹。",
            "齿软眉颦遭弃掷，误从雪里竞欣荣。"
        ],
        "notes": "",
        "id": "b069ece14191abd04c2a816cc07270aa"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "招同官诸宣教一饭用舟字韵成拙句",
        "preface": "",
        "paragraphs": [
            "士要飞腾及黑头，肯来挥麈试同谋。",
            "已携荷叶招欢伯，莫笑花枝欠杜秋。",
            "老我余年思钓渭，诸君他日合封留。",
            "胸中器度须深阔，江汉方行万斛舟。"
        ],
        "notes": "",
        "id": "8b57a8bcbd0e6773de6a8ce5999a9574"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "饮阑月上不能留客再成一篇",
        "preface": "",
        "paragraphs": [
            "绿幄阴深数树梅，胡床相对手行杯。",
            "茫茫世事愁眉敛，亹亹谈谐笑口开。",
            "欲把清风留客坐，更呼明月出云来。",
            "咄嗟难办厨中具，兴尽翩然命驾回。"
        ],
        "notes": "",
        "id": "29d6262b84bc6a7d774d8d606fc5a7f2"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "居民多疫为散药",
        "preface": "",
        "paragraphs": [
            "不信翳方可活人，但随巫语去迎神。",
            "凭谁妙手如和缓，调护江臯万户春。"
        ],
        "notes": "",
        "id": "e406c55a2366bc1fe0f83be1648485ff"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "闻田家插秧已毕",
        "preface": "",
        "paragraphs": [
            "闻道田家日夜愁，黄云白雪不全收。",
            "稻畦插遍青如染，满望今年倍有秋。"
        ],
        "notes": "",
        "id": "c9a74e9ae7d6874803815eef2face603"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "偶行后圃成三绝  其一",
        "preface": "",
        "paragraphs": [
            "繁红飞尽绿成阴，更有忘忧草色新。",
            "吏隠何心来对景，化工随意自留春。"
        ],
        "notes": "",
        "id": "94aacf22161d826fd37c79b71710718c"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "偶行后圃成三绝  其二",
        "preface": "",
        "paragraphs": [
            "琅玕十丈箨龙孙，已向梢头散绿阴。",
            "他日雪霜颜色好，正缘外直内虚心。"
        ],
        "notes": "",
        "id": "99f4b4dcd870e86435c4425ad4df0dc2"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "偶行后圃成三绝  其三",
        "preface": "",
        "paragraphs": [
            "园蔬入市不论钱，忍口休参玉版禅。",
            "留得新梢过旧干，清风六月亦萧然。"
        ],
        "notes": "",
        "id": "67137a57ae9fc040812df77927ea8230"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "小凫",
        "preface": "",
        "paragraphs": [
            "母鸡伏得两凫雏，驯食庭除不待呼。",
            "水浴泥行随分足，不知鸥鹭有江湖。"
        ],
        "notes": "",
        "id": "8875dce83c7c340759a9aeaf28217025"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "蛙声",
        "preface": "",
        "paragraphs": [
            "官蛙不问雨兼晴，阁阁无端聒耳鸣。",
            "对客自夸闻鼓吹，稚圭此语岂真情。"
        ],
        "notes": "",
        "id": "14fcc4adc4f54c97dd79ecfed69eafa5"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "劝农出郊三绝  其一",
        "preface": "",
        "paragraphs": [
            "小烦脚力上崔嵬，意为仙翁特地来。",
            "只有白云藏古洞，不知黄鹄几时回。"
        ],
        "notes": "",
        "id": "fcc9b03ce7a6f5b2996c7fc54476f777"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "劝农出郊三绝  其二",
        "preface": "",
        "paragraphs": [
            "桃花一笑弄春晴，布谷澜翻亦劝耕。",
            "十雨五风蒙帝力，愿同父老庆秋成。"
        ],
        "notes": "",
        "id": "870c40dafafdf5cd90030b27d5c654e1"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "劝农出郊三绝  其三",
        "preface": "",
        "paragraphs": [
            "边头万马似云屯，准备秋风压战尘。",
            "何日将军收虎帐，道旁筑屋免勤民。"
        ],
        "notes": "",
        "id": "0a60f0ff998d957159c527d149567eff"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "出郭视田讼三绝  其一",
        "preface": "",
        "paragraphs": [
            "拨置文书小据鞍，举头历历见青山。",
            "老农指点黄云好，为驻双凫一解颜。"
        ],
        "notes": "",
        "id": "1cb77fb40a599e760ab968698d301406"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "出郭视田讼三绝  其二",
        "preface": "",
        "paragraphs": [
            "木末鹧鸪相应鸣，路危笑我不能行。",
            "湖光浅绿山容碧，颇觉心清境亦清。"
        ],
        "notes": "",
        "id": "c16853753d6699abfa034beaf9994cb9"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "出郭视田讼三绝  其三",
        "preface": "",
        "paragraphs": [
            "草生弃地没牛深，岂是膏腴亩一金。",
            "野老双蓬俱半脱，尚凭蜗角起争心。"
        ],
        "notes": "",
        "id": "b91f985002237372eb06d03c974f671a"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "觅李尉白犬",
        "preface": "",
        "paragraphs": [
            "长安少年好狗马，日日遨游五陵下。",
            "八尺腾骧行地龙，突过无前追疾风。",
            "一箭穿空两雕堕，尚挟白羽腰骍弓。",
            "回鞭更踏南山路，射杀山中白额虎。",
            "却解重环四尺獒，快逐丰狐搜狡兔。",
            "猎罢归来唤歌舞，酾酒割鲜供笑语。",
            "穷巷书生那有此，毛颖陶泓守环堵。",
            "老来无力跨蹇馿，少日青鞋只徒步。",
            "何况平生非猎师，何须有犬如韩卢。",
            "青毡旧物犹在室，吹灯未灭忧穿窬。",
            "似闻黄耳云来孙，丰颅拳尾雪不如。",
            "从公觅取扞门户，主人高枕偷儿避。"
        ],
        "notes": "",
        "id": "f387b2b853437a60e9185cc2fc90a125"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "和黄先卿即事五首  其一",
        "preface": "",
        "paragraphs": [
            "见说幽栖地，长年只杜门。",
            "谁知双井后，今有此公存。",
            "钓月操莲叶，批云卧竹根。",
            "静中观物化，画外识乾坤。"
        ],
        "notes": "",
        "id": "fc29c4ba22efcc63a7e145b08df1359d"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "和黄先卿即事五首  其二",
        "preface": "",
        "paragraphs": [
            "鸿鴈南随暖，玑衡北转杓。",
            "忍贫居自稳，得句兴偏饶。",
            "藜杖难频出，蒲轮合见招。",
            "惜无推毂手，寂寞老渔樵。"
        ],
        "notes": "",
        "id": "d7ccd485ada31331b837436c17448c81"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "和黄先卿即事五首  其三",
        "preface": "",
        "paragraphs": [
            "水落洲争出，天寒日易昏。",
            "倦游来异县，小隠住荒村。",
            "鹤骨缘诗瘦，鸡肤借酒温。",
            "长须烦洒扫，吾欲叩柴门。"
        ],
        "notes": "",
        "id": "ac2de47678a60b88bd0b1bf135b0f1be"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "和黄先卿即事五首  其四",
        "preface": "",
        "paragraphs": [
            "生理今何似，丰年亦屡空。",
            "有愁催发白，无药驻颜红。",
            "归计何时决，诗家乃尔穷。",
            "悲风吹宰木，吾亦梦江东。"
        ],
        "notes": "",
        "id": "97db498db5f842cdc915a785b3cbe538"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "和黄先卿即事五首  其五",
        "preface": "",
        "paragraphs": [
            "此客来湖上，骊珠照北垠。",
            "山林成独往，风月许谁分。",
            "寂寂无波井，悠悠不雨云。",
            "莫年诗更好，何止扫千军。"
        ],
        "notes": "",
        "id": "ff8c353d551bdc79390ae360a290ceb4"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "题巴陵宰邓器先北窗",
        "preface": "",
        "paragraphs": [
            "权利炙手热，争道俱著鞭。",
            "鸡鸣已盥栉，日莫未息肩。",
            "中宵一假寐，梦想游钧天。",
            "达人袖手观，方寸常超然。",
            "冰壶不受暑，凛凛含清寒。",
            "消摇北窗下，俯仰宇宙宽。",
            "千诗句有眼，一曲琴无弦。",
            "开尊对白堕，拂榻饱黑甜。",
            "功名不挂念，气定神自闲。",
            "渊明亦一出，未倦飞已还。",
            "我常疑若人，本不欲闭关。",
            "漫仕今墨绶，阅世垂苍颜。",
            "卷舒各有时，隠显皆足贤。",
            "先正文昌丞，玉立四近班。",
            "风流被后昆，世以忠孝传。",
            "丹扆新日月，黄图旧山川。",
            "故家乔木高，义气许国坚。",
            "前贤经济心，不在轩冕间。",
            "才猷时所须，何得无里言。",
            "高枕恐未稳，鸣珂终小骞。",
            "煌煌汉元侯，事业光青编。"
        ],
        "notes": "",
        "id": "7e24cfeaa3a03c963d2ee582ff7f6ea4"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "用元韵寄周推萧法",
        "preface": "",
        "paragraphs": [
            "隔岸好山罗数峰，遶簷修竹添深丛。",
            "云溪有此兔一窟，将雏德曜随梁鸿。",
            "一饥难忍出谋食，志鬰不伸成怪松。",
            "彼美湓城二君子，昔未识面先闻风。",
            "一如龙媒气深稳，不骛捷径行怱怱。",
            "管城之外别用志，懒哦五字吴江枫。",
            "动中养定自有道，须岂不白颜甚红。",
            "一如鹓雏出丹山，律吕节奏藏于胸。",
            "即之肃肃又盎盎，意在寥廓观鸿蒙。",
            "蹒跚勃窣我何者，亦许附在交游中。",
            "少时浪迹鹿在薮，垂老能言鹦入笼。",
            "心官鄙吝如腻垢，见此水镜一洗空。",
            "霏霏伏雨湿杨柳，滴滴寒露凋芙蓉。",
            "日月逝矣足可惜，梦魂不入槐安宫。",
            "破觥暖浪侵浮蚁，小鼎生烟明宛虹。",
            "为公更作商声歌，朔风惨淡吹葭蓬。",
            "精金美玉有定价，叹息巨眼无坡翁。"
        ],
        "notes": "",
        "id": "5a0bb5f268436456b5707f4990ff6a54"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "用元韵答汪广文",
        "preface": "",
        "paragraphs": [
            "十丈花开玉井峰，藤萝亦附灌木丛。",
            "可怜浮食不根著，南北羁旅如燕鸿。",
            "倦飞欲返返未得，梦魂时遶三径松。",
            "故人相见发孤笑，执热一濯清穆风。",
            "小倾家酿歌骊驹，有怀未吐行怱怱。",
            "山寒不开北枝梅，地远谁树南荆枫。",
            "欲谈此意无为领，拨灰消尽麒麟红。",
            "未免随俗且折腰，薄以今古浇其胸。",
            "六经之泽溉万世，譬如畦稻宵露蒙。",
            "陈言有味可涵泳，环堵差胜朝市中。",
            "退之一赋吾未许，二禽雅意岂愿笼。",
            "乘轩执珪何有哉，日光熠熠尘飞空。",
            "由来贤达多下位，高原不解生芙蓉。",
            "龙鱼仙伯妙此理，垂云小憇来儒宫。",
            "洞庭湘山入诗句，借与光彩胜赮虹。",
            "百闻不及一见面，独对霜月搔飞蓬。",
            "清光何事亦多阙，试为问之修月翁。"
        ],
        "notes": "",
        "id": "586d8aca55527f12a5330592f233bbf2"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "用元韵答邓宰兼简华容孟宰",
        "preface": "",
        "paragraphs": [
            "我行六六黄山峰，山中瑶草多芳丛。",
            "浮丘笑我无此骨，倏然飞去如孤鸿。",
            "随流逐转水上萍，失地更屈涧底松。",
            "绝怜拄笏频看山，未免举扇一障风。",
            "长沙三岁坐兀兀，洞庭千里来怱怱。",
            "拥衾时作故乡梦，寒鸦无数啼丹枫。",
            "茧丝未办竟何补，强饭空耗桃花红。",
            "巴丘健令工制锦，况有奎壁星罗胸。",
            "明月璀璨堆我前，老眼照开春雾蒙。",
            "西寄华容双鲤鱼，欲挽渊明来社中。",
            "颇闻余事戏毛颖，亦舞玄蛟蒙碧笼。",
            "心虽入俗不受尘，出岫白云行太空。",
            "蒹葭四泽风露冷，有此美德如芙蓉。",
            "寻幽或访墨山寺，吊古可赋章华宫。",
            "何时再揖两凫仙，共唤曲生行偃虹。",
            "无边湖水似少海，一点君山疑小蓬。",
            "城南老树无恙否，烦渠试为呼回翁。"
        ],
        "notes": "",
        "id": "3abedc0442ae21bfd64b15bc43115e6d"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "用元韵答徐尉",
        "preface": "",
        "paragraphs": [
            "于越亭亭羊角峰，下有团团桂树丛。",
            "何人为赋反招隠，虞罗亦罥碣石鸿。",
            "学诗妙处如学仙，功成换骨参乔松。",
            "肯来洗我筝笛耳，檿丝古曲弹南风。",
            "喜君到此极亹亹，惜君去此尤怱怱。",
            "百年莫作千岁调，试往一看枫桥枫。",
            "湘山幸有数斗酒，江蟹肥大霜橘红。",
            "梅仙陶令连两璧，得酒可浇丘壑胸。",
            "渔蓑风月笛三弄，虬龙起舞凌空蒙。",
            "冯夷不得閟此境，湖山收入奚囊中。",
            "沙寒往事有铜镞，波稳清时无水龙。",
            "人生所须得乐尔，嗟我愁绝逃虚空。",
            "已悲朽质悴蒲柳，岂解巧笑开芙蓉。",
            "青灯照牖似书舍，素琴挂壁疑僧宫。",
            "悬知堂上一杯水，难饮不边千丈虹。",
            "大用自当拥金莲，小用亦合登少蓬。",
            "腾身云路五千里，定笑白凫成老翁。"
        ],
        "notes": "",
        "id": "e11ee7cf834a336d6be70436a991251e"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "和许尉小洞庭韵  其一",
        "preface": "",
        "paragraphs": [
            "古县周遭临水涯，中有胜地藏幽奇。",
            "向来墨绶不领略，付与渔樵轻弃遗。",
            "我乘苍螭上其顶，凭高小筑诛茅茨。",
            "未能隠去学鲁山，且可寻幽如退之。",
            "炊烟百堵共一市，民气稍稍春台熙。",
            "至尊岂为茧丝计，老令恨无桃李蹊。",
            "解衣一浣三年缁，微风碾碎青琉璃。",
            "鱼龙悲啸吹白浪，烟霭吐吞蒙翠微。",
            "湖中一点小君山，谁琢瑶琨圆中规。",
            "朱弦一曲舞冯夷，凌风驾我双凫飞。",
            "远唤古仙笙鹤来，月寒共醉玉东西。",
            "天高可逐霞佩去，儿女牵衣吾未宜。",
            "一官伛偻百僚底，苍髯欲雪将何为。",
            "徘徊在此为五斗，时亦讽诵渊明词。",
            "兹亭信美非我有，梦遶故园还欲归。"
        ],
        "notes": "",
        "id": "59270ea33a6108552fd6bead9a5305de"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "和许尉小洞庭韵  其二",
        "preface": "",
        "paragraphs": [
            "少时耕钓为生涯，早知臭腐空神奇。",
            "一丘一壑有佳处，人弃我取如拾遗。",
            "晚将数雏就斗食，非愿厚禄多如茨。",
            "山林习气今尚在，前身疑是王献之。",
            "君王垂拱似虞夏，朝野多暇时雍熙。",
            "公庭日晡凫鹜散，屐齿小穿山径蹊。",
            "隠仙一见即首肯，百钟索酒倾琉璃。",
            "湖山亦为开画笥，烟霏空翠俱熹微。",
            "幼舆风度极洒洒，计然策画徒规规。",
            "苍松奋鬣倚风啸，候鴈张羽粘天飞。",
            "君山洞庭日在眼，不复引领巴丘西。",
            "急呼泓颖共著语，境胜颇与诗相宜。",
            "诗成却忆梅子真，乌用一官黄绶为。",
            "江头谁是吹笛叟，为公度此琼瑶词。",
            "唤起群龙出平湖，属渠扶柂从东归。"
        ],
        "notes": "",
        "id": "b9ff5ab1fabbbff568d000c0cc46a25c"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "和吴秀才二绝  其一",
        "preface": "",
        "paragraphs": [
            "句法洪徐可逼真，摩挲老眼见斯人。",
            "怜渠袖有钓鳌手，要试虹竿欠李绅。"
        ],
        "notes": "",
        "id": "f6fd7bbfd898bb51ce7ec037632be307"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "和吴秀才二绝  其二",
        "preface": "",
        "paragraphs": [
            "世人相马苦嫌瘦，谁识龙媒气逸群。",
            "归傍青灯对贤圣，汉庭射策待方闻。"
        ],
        "notes": "",
        "id": "a9eb13f8d122bdedb77fcf85ffe9f7d7"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "送相士管明甫",
        "preface": "",
        "paragraphs": [
            "名士多相识，吾乡亦旧游。",
            "知君倦行役，见我小淹留。",
            "道路双青眼，风霜一敝裘。",
            "人中逢燕颔，早为说封侯。"
        ],
        "notes": "",
        "id": "deaf00b462ee44deb37d97cb6234d41e"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "和程丞游清水岩黄龙山韵",
        "preface": "",
        "paragraphs": [
            "岚光野色共扶舆，见说壶天气象殊。",
            "叠𪩘吞云圭角露，寒泉触石篆文纡。",
            "荒凉佛屋存遗像，窈窕仙岩有别区。",
            "何日青鞋亲扣历，细评佳致染松腴。"
        ],
        "notes": "",
        "id": "e5141574245fc7da1841b5699eda9844"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "和程丞游清水岩黄龙山韵 清水岩",
        "preface": "",
        "paragraphs": [
            "臞仙窟宅献幽奇，付与蓝田煅炼诗。",
            "佳处尽从公指出，胜游应笑我来迟。",
            "品题泉石非无意，依约烟霞未有期。",
            "独幸胸中丘壑在，不须目击始心知。"
        ],
        "notes": "",
        "id": "9e8919450b858e2ec982e3822e0dca51"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "和程丞游清水岩黄龙山韵 黄龙山 其一",
        "preface": "",
        "paragraphs": [
            "老南蜕骨几何年，揖客支筇谩曲拳。",
            "本自心清无染著，岂因境静息攀缘。",
            "我行不值挥犀语，公到惟堪扫榻眠。",
            "尚有诗魔降未得，不禁物色巧勾牵。"
        ],
        "notes": "",
        "id": "49be0fdc837a6dbaecc53329eb6e4128"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "和程丞游清水岩黄龙山韵 黄龙山 其二",
        "preface": "",
        "paragraphs": [
            "未闻衲子著深功，但见龙孙送好风。",
            "尊宿尚留双塔在，众丘皆让一山雄。",
            "禅关暂到何须住，法窟虽深岂用穷。",
            "若问如如心自在，梦魂不入大槐宫。"
        ],
        "notes": "",
        "id": "2d4c7514cb58fd49bb27ada41feaef3c"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "和陆簿九日二首  其一",
        "preface": "",
        "paragraphs": [
            "西风拂面饮微酣，小摘茱萸手自簪。",
            "极羡酒兼诗共好，正缘人与景相参。",
            "杜门不复贪游赏，落帽无由际剧谈。",
            "叹息登高兄弟远，目随鸿鴈过天南。"
        ],
        "notes": "",
        "id": "791c406a5f799c6ebde2b982488f7f18"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "和陆簿九日二首  其二",
        "preface": "",
        "paragraphs": [
            "风露萧萧叶半黄，老来情薄似秋阳。",
            "一樽冷落思佳客，九日凄凉在异乡。",
            "采菊何心追靖节，哦诗无语答仇香。",
            "危台戏马今安在，休惹清愁搅石肠。"
        ],
        "notes": "",
        "id": "6906806542c8c9bfc6ba13ce06ed7420"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "喜晴行呈陈宰",
        "preface": "",
        "paragraphs": [
            "秋尽黄云涨南亩，修我囷仓筑场圃。",
            "不堪雨脚如悬麻，坐见禾头欲生耳。",
            "令君意与神明通，炉熏未断来天风。",
            "吹开六出花数点，转盼杲杲扶桑红。",
            "日下鸟乌声亦乐，村北村南争刈获。",
            "白酒香浮老瓦盆，樵歌缓扣乌犍角。",
            "有客携家来受廛，丰登未见如今年。",
            "老农扶杖笑相语，只恐双凫朝日边。"
        ],
        "notes": "",
        "id": "12ae257ad67ecf329fe65fdb03bfc170"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "陆簿生日",
        "preface": "",
        "paragraphs": [
            "冬令始严肃，淑气回晏温。",
            "帘帏映瑞色，见此天上麟。",
            "蒙羽有再来，机云定前身。",
            "清标入黄绶，胸次不受尘。",
            "洗玉酌流霞，眉间喜津津。",
            "飞龙御天位，乔木思世臣。",
            "功名固自有，难得惟青春。"
        ],
        "notes": "",
        "id": "e87979bdd793bc3215e395120f0cdeee"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "溪上晚步二首  其一",
        "preface": "",
        "paragraphs": [
            "山静色不改，溪深流自迟。",
            "缓行聊寓目，小立却支颐。",
            "樵斧寒尤响，渔舟晚更移。",
            "老夫无伴侣，穉子独追随。"
        ],
        "notes": "",
        "id": "8b5075869bedac3c6296d62ac93b560b"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "溪上晚步二首  其二",
        "preface": "",
        "paragraphs": [
            "风定留黄叶，波清涌白沙。",
            "前山惟道院，断岸半渔家。",
            "老去忘时事，闲中度岁华。",
            "经旬如再出，便可探梅花。"
        ],
        "notes": "",
        "id": "1acf100119b5d61fedfd62656754e28b"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "宋可挹挽诗",
        "preface": "",
        "paragraphs": [
            "万卷藏书富，千金市义多。",
            "斯人今止此，造物意如何。",
            "风月空投辖，烟波冷晒蓑。",
            "林间谁挂剑，清泪堕悲歌。"
        ],
        "notes": "",
        "id": "cd5244dcea44bc35ab0b904e6cbbdc42"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "用十梅韵答冯簿  其一",
        "preface": "",
        "paragraphs": [
            "今代冯野王，声满东海滨。",
            "可敬亦可爱，温然气如春。"
        ],
        "notes": "",
        "id": "c7d4ca4877cc692cc227f63b417a4dcf"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "用十梅韵答冯簿  其二",
        "preface": "",
        "paragraphs": [
            "绿绮弦朱丝，为我调白雪。",
            "此亦公绪余，所长兼五绝。"
        ],
        "notes": "",
        "id": "88a78ff880b2ab9b0b5a5560765e2a7d"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "用十梅韵答冯簿  其三",
        "preface": "",
        "paragraphs": [
            "尝试评公诗，崖岸极孤绝。",
            "同僚笔可焚，后学巾宜折。"
        ],
        "notes": "",
        "id": "72237f09c27403bde309f3768cd12c6a"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "用十梅韵答冯簿  其四",
        "preface": "",
        "paragraphs": [
            "清真去边幅，明白倾底里。",
            "枳棘见鸾凰，十倍跫然喜。"
        ],
        "notes": "",
        "id": "fe1c91cfa09760ce3678f4949f7f7184"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "用十梅韵答冯簿  其五",
        "preface": "",
        "paragraphs": [
            "讲道师友少，稽古编简残。",
            "何以起斯文，念之心为寒。"
        ],
        "notes": "",
        "id": "dd7d50b7c0c33eaeb4a5efb221f0c086"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "用十梅韵答冯簿  其六",
        "preface": "",
        "paragraphs": [
            "银钩入翠珉，文字本肤浅。",
            "以书不以辞，恃此或行远。"
        ],
        "notes": "",
        "id": "dd462d76364b7027813ac1d3fad05f2e"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "用十梅韵答冯簿  其七",
        "preface": "",
        "paragraphs": [
            "人品如许高，不卑一官小。",
            "居之以廉勤，王事岂难了。"
        ],
        "notes": "",
        "id": "0799ac0cc010b7be71131277b23383eb"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "用十梅韵答冯簿  其八",
        "preface": "",
        "paragraphs": [
            "霏霏玉麈谈，鄙吝堪澡雪。",
            "每见辄有闻，敢惮频磬折。"
        ],
        "notes": "",
        "id": "22f09a5c6494ca14d0335ae62b220e08"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "用十梅韵答冯簿  其九",
        "preface": "",
        "paragraphs": [
            "道本无垢净，境自有喧寂。",
            "愿闻禅说中，何以得真实。"
        ],
        "notes": "",
        "id": "2ee0537706893146e91b12fc919cfee0"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "用十梅韵答冯簿  其一○",
        "preface": "",
        "paragraphs": [
            "黄门执戟翁，晚乃薄词赋。",
            "我宜草玄文，未必知妙处。"
        ],
        "notes": "",
        "id": "b289cc99310f366b1a72e08ee37645ca"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "和何应辰过山谷墓韵",
        "preface": "",
        "paragraphs": [
            "何年马鬣埋玉树，上有乔木清风寒。",
            "琳瑯金薤落四海，万象顿挫随毫端。",
            "追攀前辈岂无意，偶来弛担鸣珂里。",
            "生恨与公相后先，临风三叹不能已。",
            "论诗谁解针膏肓，人间今日无黄香。",
            "经过一酹尊中碧，明月湾头山閴寂。"
        ],
        "notes": "",
        "id": "4a618319b765cf90c660ffef4c6f4cb3"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "新晴出溪上因访王伯明詹望之",
        "preface": "",
        "paragraphs": [
            "萍转滞岩邑，简出而深居。",
            "儿辈不自量，妄意游璧池。",
            "日占乌鹊喜，不寄黄犬书。",
            "积雨蒸溽暑，客思鬰不舒。",
            "新晴一散策，消摇涤烦纡。",
            "意行入幽径，篱落相蔽亏。",
            "竹萌茁凤尾，瓜蔓缠龙须。",
            "物化日夜流，嗟我方栖迟。",
            "莫受忧患煎，素发无再缁。",
            "扣门谒二友，清坐俱久如。",
            "庄语间善谑，相视一解颐。",
            "静窥势利场，疾足争驱驰。",
            "自念甘敛退，非黠仍非痴。",
            "茗乳泛轻雪，炉熏驻游丝。",
            "且勿谈世事，挥犀聊说诗。"
        ],
        "notes": "",
        "id": "fedb25c89f5da9e6f86139a514489133"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "用元韵答詹望之",
        "preface": "",
        "paragraphs": [
            "随牒久浮食，弛担来卜居。",
            "鹪鹩一枝足，不羡飞天池。",
            "盥濯朱墨手，拂蠹理故书。",
            "识字非子云，下帷惭仲舒。",
            "第喜宦情薄，未解归思纡。",
            "对境有喧寂，即理无成亏。",
            "动以静为根，轮柅常相须。",
            "捷径易倾覆，夷途固逶迟。",
            "巷南有廛隠，白玉不受缁。",
            "熟视眉睫间，容色常穆如。",
            "伯仲吹箎埙，北堂奉期颐。",
            "时亦踏街尘，意马不外驰。",
            "见我床头易，信我殊不痴。",
            "喜言虽溢美，老眼眩色丝。",
            "相期到妙处，不止奚囊诗。"
        ],
        "notes": "",
        "id": "b4a054546cbd0d173da63276acbbbee0"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "溪上寻梅不遇",
        "preface": "",
        "paragraphs": [
            "玄冬用事秃千林，蓓蕾凌寒瘦不禁。",
            "已唤苍头𥬠腊脚，未逢玉颊吐春心。",
            "客居避俗遨游少，老境看花感慨深。",
            "属付绿衣歌舞地，吹香一笑慰幽寻。"
        ],
        "notes": "",
        "id": "0d111a639ac993c9a2f44ef008f0dae4"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "寓居分宁去故乡千里不归者二年思念松楸成长句",
        "preface": "",
        "paragraphs": [
            "暧暧风日暖，林薄皆蕃鲜。",
            "好鸟仍啸歌，晚花亦嫣然。",
            "问之此何时，春莫将禁烟。",
            "家家馔觞豆，拜扫墟墓间。",
            "飞鸣乌攫肉，丛木挂纸钱。",
            "而我独不乐，慨然坐长叹。",
            "开编不能读，当馈不能餐。",
            "豺獭尚有祭，谁忍忘其先。",
            "念为贫所驱，随牒二十年。",
            "少壮不可留，览镜将华颠。",
            "空惭北山移，未表南阳阡。",
            "阖门有百指，负郭无一廛。",
            "坐此客异乡，归思空缠绵。",
            "忆昔初筮仕，吾母犹朱颜。",
            "三釜不及养，遽悲蓼莪篇。",
            "侵寻岁月久，百感难具言。",
            "伤心思宰木，清泪如流泉。",
            "狐死必首丘，古人亦重迁。",
            "况我虽宦游，十世家星川。",
            "亲朋日在眼，可以相周旋。",
            "土风有不同，客意终未安。",
            "花落草凄凄，青山啼杜鹃。"
        ],
        "notes": "",
        "id": "32e00cea403aa4f5106fcc724023f18a"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "即事六绝  其一",
        "preface": "",
        "paragraphs": [
            "焚香清坐对韦编，妙处悬知不可传。",
            "三画分明寄玄旨，谁将修绠汲深泉。"
        ],
        "notes": "",
        "id": "0eab0e701e3428c8f759557330b860fa"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "即事六绝  其二",
        "preface": "",
        "paragraphs": [
            "半生飘泊将雏意，百感凄凉舐犊情。",
            "露电终非真实相，彭殇何者是长生。"
        ],
        "notes": "",
        "id": "4664814a7616158324f3346ed6dd6fa6"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "即事六绝  其三",
        "preface": "",
        "paragraphs": [
            "布衣蔬食且随缘，睡起时参柏子烟。",
            "欲倚绳床拈白拂，何人真解意中玄。"
        ],
        "notes": "",
        "id": "8d80951cb1a22e8ac08f1f521d1addce"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "即事六绝  其四",
        "preface": "",
        "paragraphs": [
            "了无俗驾到蜗庐，隠几闲翻贝叶书。",
            "属付苍头休洒扫，绿苔随意上阶除。"
        ],
        "notes": "",
        "id": "b2fc42ca2cb5e2347e4d1acb02ef573d"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "即事六绝  其五",
        "preface": "",
        "paragraphs": [
            "拂拭青奴供昼眠，半晴半雨酿愁天。",
            "梦回不到南柯境，风过绿阴号晚蝉。"
        ],
        "notes": "",
        "id": "a30a20948e6c07c400cdf7bfa3162a1c"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "即事六绝  其六",
        "preface": "",
        "paragraphs": [
            "孙竹新添绿玉枝，穉禽学习遶簷飞。",
            "动中会取归根意，雨过白云横翠微。"
        ],
        "notes": "",
        "id": "812ee0f58d2716c3dacdb2913dad4c3b"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "游南山寺题澹轩",
        "preface": "",
        "paragraphs": [
            "云根露奇怪，上有青莲宫。",
            "轩窗极净丽，疑入悬壶中。",
            "凭槛俯寒流，披襟纳清风。",
            "跏趺坐少定，滞念冰雪融。",
            "人生蚁旋磨，世故鸟印空。",
            "道眼一回光，味与嚼蜡同。",
            "此意谁为领，白云横远峰。"
        ],
        "notes": "",
        "id": "67fe2c024b304aa1129f31e818ce90f1"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "用元韵答麟老  其一",
        "preface": "",
        "paragraphs": [
            "登临倚木末，下瞰鱼龙宫。",
            "我方解墨绶，著身丘壑中。",
            "翩然一清游，飞舄可御风。",
            "前瞻凤山尾，老衲如懒融。",
            "见处诣实际，非色仍非空。",
            "笑我蜡屐行，亦与玩物同。",
            "燕坐不出门，心游妙高峰。"
        ],
        "notes": "",
        "id": "6764462cc3514c7b85f89515109f4825"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "用元韵答麟老  其二",
        "preface": "",
        "paragraphs": [
            "七闽名家子，祝发隠梵宫。",
            "碧海掉尾鲸，不堕世网中。",
            "熏炉起香雾，棕拂生清风。",
            "寂寂枯木岩，中有春意融。",
            "杖屦厌山水，习气一洗空。",
            "违俗非崖异，入俗非雷同。",
            "乃知行市廛，宛如坐孤峰。"
        ],
        "notes": "",
        "id": "94ca2d4fb7c77e3890904da2d958d689"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "述怀三首  其一",
        "preface": "",
        "paragraphs": [
            "久客二年半，故乡千里余。",
            "儿曹穿草屦，老子挂柴车。",
            "世事杯中物，生涯箧里书。",
            "一廛何日办，衰晚忆吾庐。"
        ],
        "notes": "",
        "id": "7238c207c9ba250e5c4d4c8a57715acb"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "述怀三首  其二",
        "preface": "",
        "paragraphs": [
            "宦薄因谋拙，心安任数奇。",
            "功名半幅纸，权利一钩丝。",
            "已作络头骥，殊惭曳尾龟。",
            "暂时深袖手，风月话襟期。"
        ],
        "notes": "",
        "id": "f9819388a0b34ece67ea93e7996d0f4a"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "述怀三首  其三",
        "preface": "",
        "paragraphs": [
            "百指久转食，一身今倦游。",
            "事无非堕甑，心本是虚舟。",
            "傥不尝艰阻，渠能寡悔尤。",
            "管城虽解语，懒赋畔牢愁。"
        ],
        "notes": "",
        "id": "f24bbe50d36a3d29eaad70428336a0fe"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "次韵答熊朝英  其一",
        "preface": "",
        "paragraphs": [
            "杜门燕坐阅黄庭，道在灵台莫与京。",
            "少日忍贫吾志得，莫年为吏此身轻。",
            "始知轩冕有尘累，不似山林无俗情。",
            "绛帐先生应抚掌，南箕北斗只虚名。"
        ],
        "notes": "",
        "id": "f92f397f58c22d34f6f3ea89e0c37bb8"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "次韵答熊朝英  其二",
        "preface": "",
        "paragraphs": [
            "秋风相挽出门庭，东望云边白玉京。",
            "婚嫁自嗟何日了，利名谁信本来轻。",
            "挥毫为我光行色，倾盖知公不世情。",
            "文字清新有如此，底缘淡墨未题名。"
        ],
        "notes": "",
        "id": "75f0e578f46056d753356f8919f7f2f8"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "胜赏亭",
        "preface": "",
        "paragraphs": [
            "路入三家市，墙围十亩园。",
            "云山如画出，人住小桃源。"
        ],
        "notes": "",
        "id": "6aaafbe43d15c9bac588f748e7c10044"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "赠郭相士",
        "preface": "",
        "paragraphs": [
            "两眼明如月，江湖度十春。",
            "问谁当鼎贵，笑说未逢人。"
        ],
        "notes": "",
        "id": "59c6d8e87ef2123ba6b4457c9bca8f6c"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "和祝圣予送行韵",
        "preface": "",
        "paragraphs": [
            "少年困裋褐，妄意取圭组。",
            "徒为出岫云，不作润物雨。",
            "三年葭苇丛，凫舄堕江浒。",
            "忧患鬓先凋，惊呼髀空抚。",
            "过期释重负，揆日趋在所。",
            "投簪诚未能，束担亦良苦。",
            "汉庭士冀北，不可一二数。",
            "顾我最平凡，辱君误推许。",
            "皇明照百工，天高日亭午。",
            "海岳虽兼受，涓埃谅无补。",
            "汲汲为身谋，人生几寒暑。",
            "轩冕既傥来，金璧又难贮。",
            "试看辕下驹，何如黄鹄举。",
            "莫待婚嫁了，径为松菊主。",
            "大隠在城市，高人恋衡宇。",
            "相期数过从，修绠同汲古。"
        ],
        "notes": "",
        "id": "f02165f9c0dda41d3394bd237214cdd0"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "次韵孙居易送行",
        "preface": "",
        "paragraphs": [
            "著鞭欲为功名起，椎钝不堪加砺砥。",
            "感君雅意重金玉，饯我新诗粲桃李。",
            "我于吏事非清通，向来妄意图民功。",
            "本无仁心致三异，岂有遗爱留一同。",
            "鬓毛斑白眼昏黑，身外荣枯从造物。",
            "耻携奏牍到公车，千虑悬知无一得。"
        ],
        "notes": "",
        "id": "3f1b21a90fa1a2761e7d131c7cacd006"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "陈宰生日",
        "preface": "",
        "paragraphs": [
            "花枝点缀深浅红，溪山二月春融融。",
            "琴堂清晓气葱鬰，蹑凫此日来仙翁。",
            "姓名已久书绛阙，骨相元自居纱笼。",
            "君王厚下为保障，郎宿垂光临一同。",
            "两行吏立薄冰上，四境人行明镜中。",
            "三年妙手巧制锦，借甚治声闻九重。",
            "桃李阴边共歌舞，劝君饮尽玻璃钟。",
            "著鞭由此登要路，推毂岂必由诸公。",
            "未教曳履侍文石，亦合峩豸乘花骢。",
            "中堂朱绂映彩服，瑶池无日无春风。",
            "摩挲铜狄阅人世，何止他年方两瞳。"
        ],
        "notes": "",
        "id": "4397630e89fe619d173665c1fd571734"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "和王宗礼送行韵",
        "preface": "",
        "paragraphs": [
            "羊肠官路困跻攀，为米低头亦厚颜。",
            "尚欲束装趋帝阙，未能尽室返家山。",
            "青云新贵争先进，空谷幽人去不还。",
            "我独行藏两无取，狐疑丘壑市朝间。"
        ],
        "notes": "",
        "id": "4f907ee6c5bd976ca91e08fa83cbf326"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "和陆簿韵",
        "preface": "",
        "paragraphs": [
            "士龙才气极超然，奕奕家声见象贤。",
            "惯学诗翁歌白雪，懒从举子选青钱。",
            "三年小试淹岩邑，千里来归近日边。",
            "流落倦游吾老矣，看公腾踏上凌烟。"
        ],
        "notes": "",
        "id": "72f617284ec20c82a6909e8110776766"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "和黄子山韵二首  其一",
        "preface": "",
        "paragraphs": [
            "三年凋县积忧虞，幸脱拘囚气始苏。",
            "已愧渊明辞五斗，尚睎聱叟住三吾。",
            "潜心道义须加进，垂世功名莫浪图。",
            "前日趋荣今敛退，看人高步上天衢。"
        ],
        "notes": "",
        "id": "bb61ad42a051310a63c2b65ddefd2c1a"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "和黄子山韵二首  其二",
        "preface": "",
        "paragraphs": [
            "闭门圣域妙钩深，雾豹文成照士林。",
            "顾我一生求胜己，与公数面可论心。",
            "晒蓑溪上今陈迹，啸白堂中久绝吟。",
            "双井独为风月主，欣闻绿绮奏遗音。"
        ],
        "notes": "",
        "id": "dd21216bb9b24b13c086fdc57b34ef68"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "用元韵答徐幼文  其一",
        "preface": "",
        "paragraphs": [
            "身行宦路固多虞，梦到清都厌积苏。",
            "欲返初心观易老，懒开辩口学岩吾。",
            "有怀拟作西征赋，无策堪陈北伐图。",
            "才具如公宜颖脱，不应空谷老唐衢。"
        ],
        "notes": "",
        "id": "416f001d537a0db70cc87fa29533dedb"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "用元韵答徐幼文  其二",
        "preface": "",
        "paragraphs": [
            "学道工夫要汲深，尘生麈尾坐书林。",
            "何妨缓步时过我，试共玄谈一洗心。",
            "翠岫遶溪双鹭下，绿阴覆屋乱蝉吟。",
            "是中别有无声句，莫笑迟迟不嗣音。"
        ],
        "notes": "",
        "id": "4ca18be1d747bd86f1eecc90ca3c52b5"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "谢黄子山贺得孙",
        "preface": "",
        "paragraphs": [
            "侵寻及颓龄，忧患催霜须。",
            "是身如老木，枯枿生孙枝。",
            "自念非逸少，屈指无七之。",
            "日愿谷丰下，今见凤有儿。",
            "安得寿乔松，及渠成立时。",
            "追念十年事，欣戚更乘除。",
            "瓜葛自延蔓，葭莩相因依。",
            "頼此一雏生，两家释猜疑。",
            "飞鹊遶屋鸣，织翠来华裾。",
            "相视一粲然，英词出琼琚。",
            "醴甘不醉人，汤餠浮银丝。",
            "只欠解语花，遏云歌此词。",
            "知公本惜饮，尝试覆一巵。",
            "因之酹梅塘，骑鹄何时归。"
        ],
        "notes": "",
        "id": "59403f472849bd10f362091328a4e5c7"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "和麟老韵五绝  其一",
        "preface": "",
        "paragraphs": [
            "诗清虽为竹庵编，禅妙元从佛眼传。",
            "用处纵横能杀活，匣藏不肯试龙泉。"
        ],
        "notes": "",
        "id": "5c5ddaa80f2e0d5495f6f534fb6a89fb"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "和麟老韵五绝  其二",
        "preface": "",
        "paragraphs": [
            "清如野鹤有仙骨，闲似片云无俗情。",
            "试问老人那得病，定应金粟是前生。"
        ],
        "notes": "",
        "id": "402b0c7fa5a22c76088c297cef9c574c"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "和麟老韵五绝  其三",
        "preface": "",
        "paragraphs": [
            "客尘悟了息攀援，万事虚浮一聚烟。",
            "挂佛壁间趺坐稳，遶簷翠柏解谈玄。"
        ],
        "notes": "",
        "id": "8acaf4b33d9c030880430b96648dcf9d"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "和麟老韵五绝  其四",
        "preface": "",
        "paragraphs": [
            "白雪蒙头卧佛庐，笔端亦解世间书。",
            "无情安用诗陶写，有病何须药破除。"
        ],
        "notes": "",
        "id": "bdcc3700369f05ea46dfe154f3914a22"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "和麟老韵五绝  其五",
        "preface": "",
        "paragraphs": [
            "居似鹪鹩巢一枝，意如倦翼怯高飞。",
            "尚怜身是他乡客，梦遶松楸赋式微。"
        ],
        "notes": "",
        "id": "80166a266364458cf670da5750478c53"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "王倅成老挽诗二首  其一",
        "preface": "",
        "paragraphs": [
            "末俗轻浮甚，斯人有古风。",
            "持身无表襮，为吏极清通。",
            "学似武平一，仕如张长公。",
            "龟趺宜篆刻，潜德照无穷。"
        ],
        "notes": "",
        "id": "461eaa89fa9923951dca6babeebfbbc4"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "王倅成老挽诗二首  其二",
        "preface": "",
        "paragraphs": [
            "珠玉山渊润，仁人久里居。",
            "低徊尝结绶，强健即垂车。",
            "长厚皆堪法，循良亦可书。",
            "惜哉怀远业，小试只题舆。"
        ],
        "notes": "",
        "id": "a7cf45121ad73e33899e0a97381ceb4f"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "和陈丞彦能韵",
        "preface": "",
        "paragraphs": [
            "东山林壑自盘旋，健步翩翩似壮年。",
            "退不求名如避世，清而寡欲可成仙。",
            "悬知身外浑无事，不羡壶中别有天。",
            "珍重与君频问信，二松遗爱满修川。"
        ],
        "notes": "",
        "id": "6cc84720ec3e71e61ecf41c16d7d512c"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "方漕躬明挽诗三首  其一",
        "preface": "",
        "paragraphs": [
            "行跸留吴会，神州久陆沉。",
            "君王经远志，臣子复讐心。",
            "慷慨披丹悃，褒嘉拜玉音。",
            "骑箕何太速，有识共沾襟。"
        ],
        "notes": "",
        "id": "780bbdd7b032a46eb472b072577a1e90"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "方漕躬明挽诗三首  其二",
        "preface": "",
        "paragraphs": [
            "吴蜀蜂腰势，荆襄控上游。",
            "群公无远虑，天子有深忧。",
            "此事须成算，何人更熟筹。",
            "黄图三辅近，北望不禁愁。"
        ],
        "notes": "",
        "id": "009ad8e78a1e26f0076dfaf66150ef85"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "方漕躬明挽诗三首  其三",
        "preface": "",
        "paragraphs": [
            "一节方将指，千兵竞力耕。",
            "江淮如富实，河洛可经营。",
            "许国忠诚切，谋身宠辱轻。",
            "空遗今日恨，公论付台评。"
        ],
        "notes": "",
        "id": "c87ce2a53613db35ee34a80f953b6ffe"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "谢江潭诸公",
        "preface": "",
        "paragraphs": [
            "相逢一解颐，款曲吐肺腑。",
            "主人爱敬客，童孺亦呼舞。",
            "击鲜倒家酿，花枝照樽俎。",
            "善谑时绝倒，惜饮亦径醉。",
            "十年一会面，此身几寒暑。",
            "不见即相念，临分无可语。",
            "翰墨要陶练，饮食谨调护。",
            "行役今何时，天寒岁将莫。",
            "故乡松梓荒，他乡寓儿女。",
            "岂不念之深，祇觉丹心苦。",
            "天机马出塞，人事狙赋芧。",
            "都门桂玉地，久客惮羁旅。",
            "东风染春红，归程涉溪浒。",
            "经过不厌数，弛担更少住。",
            "礼简情乃真，惟宜具鸡黍。"
        ],
        "notes": "",
        "id": "addec2b1c1ac86f0f006afce0aa62ab8"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "题童寿卿博雅堂",
        "preface": "",
        "paragraphs": [
            "会道莫如约，要识胸中真。",
            "讲学亦贵博，不废纸上陈。",
            "王充与李邕，世岂无若人。",
            "中秘未许见，市肆何所闻。",
            "童君家多书，乃为我辈虑。",
            "安用蓬莱山，万卷皆聚此。",
            "又复附益之，秦碑及周鼓。",
            "剡溪来楮生，歙穴会石友。",
            "持此分雅俗，清渭映浊泾。",
            "不贿屋自润，无爵身亦荣。",
            "好事时相过，不惮倒屣迎。",
            "挥麈言有味，寂如无市声。",
            "孰如汉中郎，孰似楚左史。",
            "孰能诵亡书，孰解作奇字。",
            "是中犹渊海，随取即随有。",
            "或问贾几何，还可商度否。",
            "掀髯笑谢客，吾非鬻书叟。"
        ],
        "notes": "",
        "id": "113e5bffe38c3ea3bc5cefaf41b1a1b0"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "题秋山图",
        "preface": "",
        "paragraphs": [
            "我本山中人，筑室依涧冈。",
            "世故驱我来，缁尘满衣裳。",
            "见此山中景，我思更深长。",
            "老树何离离，瘦石何苍苍。",
            "借问此何时，天寒鴈南翔。",
            "西风有摇落，兰桂含幽芳。"
        ],
        "notes": "",
        "id": "c037845b3d9ec5913f7adacce6838a4d"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "题远山平林图",
        "preface": "",
        "paragraphs": [
            "山色微茫疑有无，木叶半脱殊萧疎。",
            "云根更著数椽屋，此屋当有幽人居。",
            "墨妙逼真乃如此，毕竟非真惟近似。",
            "何如屐齿饱经行，是处溪山皆画笥。",
            "还君图画吾且归，家在江南依翠微。"
        ],
        "notes": "",
        "id": "0fff06ab61b0ecd0499353d69bb4916d"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "题潮山海门图",
        "preface": "",
        "paragraphs": [
            "潮来溅雪欲浮天，潮去奔雷又寂然。",
            "海上两山元不动，更添此意画中传。"
        ],
        "notes": "",
        "id": "73c3ecdb4267adfabf298a193e3ae7b2"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "送许士龙秘校",
        "preface": "",
        "paragraphs": [
            "南山雾豹隠，北海风鹏飞。",
            "显晦不在人，屈伸各有时。",
            "之子后来秀，蹑𪨗飘长裾。",
            "俗眼变青白，论士相目皮。",
            "父执谢艮斋，片言借吹嘘。",
            "闻君方远游，行李将何如。",
            "食梅不免酸，弹铗不免悲。",
            "易尽床头金，难浣衣上缁。",
            "白发倚门望，岂宜去庭闱。",
            "林乌能反哺，人亦称其慈。",
            "勿徒走踆踆，而更归迟迟。",
            "志定学始进，身臞道方肥。",
            "譬如汲深井，修绠斯得之。",
            "持此为亲荣，玉润山含辉。",
            "苦言当赠策，申以南陔诗。"
        ],
        "notes": "",
        "id": "6c008e6ac8a63e4d3c9427fb9960f548"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "题韦同年聚远合",
        "preface": "",
        "paragraphs": [
            "尘蒙万家市，中有壶公天。",
            "翚飞倚空翠，吞纳无中边。",
            "江远益渊回，山远益清妍。",
            "云霞之敛散，竹树之芊绵。",
            "羽鳞之翔泳，舟车之往还。",
            "物色四面来，输入簷楹间。",
            "境远心亦远，意将隘人寰。",
            "我尝观洞庭，水与天相连。",
            "流光浮玉镜，万象皆包涵。",
            "又尝登天柱，众丘如髻鬟。",
            "孤鸿灭没处，寓目行中原。",
            "蓬转堕江城，此身缚微官。",
            "今代韦表微，懒著进取鞭。",
            "尚记千佛名，亦许时扣关。",
            "自疑脱凡骨，揖此楼居仙。",
            "江山开画笥，使我思悠然。",
            "是中有真趣，可得不可传。",
            "客至勿挥麈，但与浮觥船。"
        ],
        "notes": "",
        "id": "7cc248219a83252d7f0d7dd8d3cea43d"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "送房陵倅韦同年二首  其一",
        "preface": "",
        "paragraphs": [
            "白玉难求市，青云缓作程。",
            "小烦乘别驾，远去护边城。",
            "斥堠烽烟冷，谯门鼓角清。",
            "采桑遗戒在，约束要坚明。"
        ],
        "notes": "",
        "id": "4249aa3361498d9114c02a8ed1fed748"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "送房陵倅韦同年二首  其二",
        "preface": "",
        "paragraphs": [
            "德齿皆兄我，曾联淡墨名。",
            "挥犀方晤语，浮鹢又催行。",
            "今日惟櫜矢，何人更请缨。",
            "战尘犹未息，北望若为情。"
        ],
        "notes": "",
        "id": "9d9b2ff512c861edbc1aae0131f1e115"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "赠轮上座",
        "preface": "",
        "paragraphs": [
            "念旧今归楚，寻师久入吴。",
            "有缘依梵释，何事走江湖。",
            "休问传心印，当先觅髻珠。",
            "直须言语断，方不堕凡夫。"
        ],
        "notes": "",
        "id": "8b49dc4afd27498fc206992c1c797432"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "寄蒋主簿",
        "preface": "",
        "paragraphs": [
            "过我怱怱去，难淹长者车。",
            "岁华今又晚，官况近何如。",
            "不是无才具，渠忧少荐书。",
            "因君问公干，久不寄双鱼。"
        ],
        "notes": "",
        "id": "e193a330e59458bfd6d6b68e96f924a0"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "用元韵答刘判官",
        "preface": "",
        "paragraphs": [
            "解后章江上，知从五马车。",
            "君才犹未用，吾老更焉如。",
            "间阔思眉宇，殷勤得手书。",
            "喜闻衣彩乐，入馔有江鱼。"
        ],
        "notes": "",
        "id": "aaa587da40e639fa1d3bcf099f53b9ba"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "用元韵答戴簿",
        "preface": "",
        "paragraphs": [
            "绿衣随宦牒，彩服侍安车。",
            "问齿君方壮，论才我不如。",
            "清新哦五字，博洽贯群书。",
            "尚肯求龙尾，容交华子鱼。"
        ],
        "notes": "",
        "id": "295355112c245a91f4608d4aba12cd51"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "用元韵答蒋簿",
        "preface": "",
        "paragraphs": [
            "北去方休驾，西行又出车。",
            "身劳虽仆仆，心静自如如。",
            "傥得重挥麈，全胜数寄书。",
            "诗来惊老眼，笔力掣鲸鱼。"
        ],
        "notes": "",
        "id": "1ca328c5b8ee657da361deab0214cd85"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "萧参政挽诗二首  其一",
        "preface": "",
        "paragraphs": [
            "正学无阿世，危言不顾身。",
            "旁观多侧目，独立屡撄鳞。",
            "八叶钧衡后，三朝柱石臣。",
            "晚方陪国论，终不尽经纶。"
        ],
        "notes": "",
        "id": "b5307b93d348994d379c4290da07603c"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "萧参政挽诗二首  其二",
        "preface": "",
        "paragraphs": [
            "东府才登用，南园即退藏。",
            "不欺身自正，无欲气能刚。",
            "士共悲梁坏，朝应惜鉴亡。",
            "臧孙宜有后，世出甲科郎。"
        ],
        "notes": "",
        "id": "976929f731fe297d72b4a00474cca9a9"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "送施宣教",
        "preface": "",
        "paragraphs": [
            "翩翩贵公子，和气如春温。",
            "倾盖一晤语，肯吐胸中真。",
            "江头雨新霁，浮鹢波鳞鳞。",
            "骑凤吹玉箫，归欤觐慈亲。",
            "我老无所营，君方富青春。",
            "后会未有期，人来时嗣音。",
            "毛颖二十辈，深衷致殷勤。",
            "助君赋子虚，高飞到青云。"
        ],
        "notes": "",
        "id": "865bfdc7f2ab22fb15afab324bfba54d"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "和吴梦授韵",
        "preface": "",
        "paragraphs": [
            "卷舒有道在随时，隠约何须感慨为。",
            "末路老夫甘退缩，华途吾友尚驱驰。",
            "准绳行义当趋正，淘练文章自出奇。",
            "举世岂无人具眼，未应终不贵和随。"
        ],
        "notes": "",
        "id": "725f9adcaf058c7b593793de3d229195"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "题徐秘校达轩",
        "preface": "",
        "paragraphs": [
            "洙泗之学心为宗，以心会理俱圆融。",
            "皎如日月犹有蚀，岂可讲习无深功。",
            "仲祥家自有师友，个中尝指入门否。",
            "磨礲浸灌更覃思，道不外求皆我有。",
            "灵台四辟如八窗，面面高明悉通透。",
            "此道周流无定名，此心微妙无定形。",
            "知随物诱心失位，思而不达空营营。",
            "为君再下一转语，敬以摄心思乃精。"
        ],
        "notes": "",
        "id": "1a2662cae456b465e77bdb334c70cb79"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "壬子春罗端长赠别",
        "preface": "",
        "paragraphs": [
            "忆昔始相识，公归自中都。",
            "时方擢上第，绿发青衫纡。",
            "论交兄弟间，意气和笙竽。",
            "瓌文得要揽，快语相为娱。",
            "一别间何阔，流年走旸乌。",
            "高情自浩浩，风骨乃仙癯。",
            "顾我蒲柳姿，雪霜凝鬓须。",
            "回思鸿鴈行，泪落衣袖濡。",
            "相逢慰栖迟，此道评精粗。",
            "稔闻充素蕴，诸老推通儒。",
            "又知治剧县，民瘼删繁须。",
            "清才为世用，洗目亨天衢。",
            "监州尚小试，称屈非超逾。",
            "敂门喜重来，新诗遗明珠。",
            "倾倒念有陈，草具陪觞壶。",
            "自愧学不讲，议论无根株。",
            "殷勤谢雅贶，披索中肠枯。",
            "壮志已怆悢，俗情厌崎岖。",
            "正须心所欣，日与镌迂愚。",
            "奈何复作远，揽袂还踌躇。",
            "公犹寄异邦，同是江南区。",
            "但虑怀与安，久客非良图。",
            "终当念坟墓，速归三径芜。",
            "昨言亦云然，岁寒勿盟渝。"
        ],
        "notes": "",
        "id": "e0e15d66f167efba8462ca77c6440b08"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "和王文州咏雪韵  其一",
        "preface": "",
        "paragraphs": [
            "老尽青青江上山，渔蓑如画过前湾。",
            "玲珑冰玉光相射，点缀寒花意自闲。",
            "瓮面春风消寂寞，炉中宿火护尪孱。",
            "请君试跨白霓去，鹤氅凌空我愿攀。"
        ],
        "notes": "",
        "id": "ffbcbaa3c92987feff1be39326f011da"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "和王文州咏雪韵  其二",
        "preface": "",
        "paragraphs": [
            "一穗香云拥博山，毛锥吸尽墨池湾。",
            "诗如骊颔生明月，人似龙媒出帝闲。",
            "洒落高情忘固陋，峥嵘健论起衰孱。",
            "苍髯半雪吾休矣，却怕飞腾不可攀。"
        ],
        "notes": "",
        "id": "8756ec186ec8de877fe7dcfbede8478e"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "冬雪行",
        "preface": "",
        "paragraphs": [
            "拥衾展转夜不眠，细数更筹知苦寒。",
            "角声未动纸窗白，儿曹报我雪满簷。",
            "玉妃剪水出天巧，飞花万点争清妍。",
            "朱门贵人对之笑，初见一白来丰年。",
            "金甖玉爵杂蔬笋，饮罢敲冰煮新茗。",
            "绣帏中有红麒麟，轻暖胜春尚嫌冷。",
            "穷巷小家真可怜，典衣籴米无炊烟。",
            "江头津吏日来报，往往上流无米船。",
            "县官要籴十万斛，天上符移星火速。",
            "去年秋旱粜陈腐，今年秋熟米如玉。",
            "且愿扶桑枝上红，日毂东来却滕六。",
            "今年冬雪民已臞，明年春雪民更饥。",
            "九关有路虎豹守，欲语不敢空长吁。"
        ],
        "notes": "",
        "id": "7c3d59397afc36f8512441b37edd3104"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "次韵答简簿",
        "preface": "",
        "paragraphs": [
            "少日牛衣尝熟眠，老来驼褐不护寒。",
            "欲呵龟手拈秃笔，怯看冰柱悬疎簷。",
            "东风不解著梅柳，翻作六出欺春妍。",
            "春回腊尽亦何好，但为浮生添一年。",
            "负郭有人如石笋，雪里哦诗自烹茗。",
            "胸中盎盎有天和，户外萧萧尚冰冷。",
            "日炊脱粟不自怜，却念野庐无爨烟。",
            "此忧未知可解否，准拟为君浮酒船。",
            "酒酣倾泻珠百斛，定觉挥毫转神速。",
            "闻道诸公双眼青，岂终遗此丰年玉。",
            "倦游别驾老更贫，自谋惭似龟藏六。",
            "诗来谓我清而臞，我方忍欲将忍饥。",
            "短蓑归钓寒江雪，纷纷世事休嗟吁。"
        ],
        "notes": "",
        "id": "c4891ea0f11e1be1f57d373e113be617"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "题杨秀才园三亭 绣春",
        "preface": "",
        "paragraphs": [
            "幽圃春风荡漾时，阿谁绣出百花枝。",
            "春工不与人争巧，玉笋羞拈五色丝。"
        ],
        "notes": "",
        "id": "286f9dd4b77852a878663e0999cf0910"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "题杨秀才园三亭 见山",
        "preface": "",
        "paragraphs": [
            "窗间酒榼与诗编，窗外山光翠入帘。",
            "山好要人能领略，直须胸次似陶潜。"
        ],
        "notes": "",
        "id": "a92b5aec1069df185727a84943316c9c"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "题杨秀才园三亭 移春",
        "preface": "",
        "paragraphs": [
            "花边春色可移来，遶屋株株手自栽。",
            "若要四时春不去，更添秋菊与寒梅。"
        ],
        "notes": "",
        "id": "773fd1ce074ed139332b7fc8ccb42325"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "和王文州梅花韵",
        "preface": "",
        "paragraphs": [
            "何处东风发春早，先傍梅花试天巧。",
            "新阳一点破雪霜，春意将回可前料。",
            "天公乞我人日晴，新年屈指将浃旬。",
            "老怀不似少时好，对花默默仍循循。",
            "坐看流年如许急，叹息浮生驹过隙。",
            "与花相见忍相负，洗杯一醉樽中碧。",
            "起来索笑巡疎簷，爱渠清绝无中边。",
            "君侯肯为花吐句，麝媒洒落生云烟。",
            "花开花谢莫深问，物有荣枯付天命。",
            "闻道陇头天正寒，驿使不来无远信。",
            "可怜桃李品格低，谁似玉肌蒙缟衣。",
            "为花著语只如此，更请健笔无停飞。"
        ],
        "notes": "",
        "id": "64abe2b6eb61468c995ec63cd55fae38"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "题清江常宰道院",
        "preface": "",
        "paragraphs": [
            "古人牧民如赤子，今人临民用笞箠。",
            "孰知官府本无事，独恨庸人扰之耳。",
            "临邛有客腰铜章，三年为吏先慈祥。",
            "老农共说长官好，桑柘阴中民小康。",
            "公庭闲暇鴈鹜散，燕坐胡床清昼长。",
            "拨烦何自文书省，治道由来贵清静。",
            "不须柱下五千言，洙泗六经无猛政。"
        ],
        "notes": "",
        "id": "e42feb522ea0340d81c2de1d2bc79e5b"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "和周南吉二绝  其一",
        "preface": "",
        "paragraphs": [
            "才谞诸公争汲引，文高后学共仪刑。",
            "相逢未觉功名晚，镜里依然两鬓青。"
        ],
        "notes": "",
        "id": "65557a66d6f4588dd69b903735356d48"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "和周南吉二绝  其二",
        "preface": "",
        "paragraphs": [
            "旧游追记岳阳城，莫惜经过憩旆旌。",
            "容易别离难会合，为君重酌圣人清。"
        ],
        "notes": "",
        "id": "ec3f76c89199427296a352689831bfd6"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "题徐参议画轴三首 墨梅",
        "preface": "",
        "paragraphs": [
            "酷似西湖处士诗，虽无半树有横枝。",
            "天寒地冷清癯甚，故著缁衣护玉肌。"
        ],
        "notes": "",
        "id": "fd188537b64cd0ba543955abea78695d"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "题徐参议画轴三首 赤壁图",
        "preface": "",
        "paragraphs": [
            "乌林赤壁事已陈，黄州赤壁天下闻。",
            "东坡居士妙言语，赋到此翁无古人。",
            "江流浩浩日东注，老石轮囷饱烟雨。",
            "雪堂尚在人不来，黄鹄而今定何许。",
            "此赋可歌仍可弦，此画可与俱流传。",
            "沙埋折戟洞庭岸，访古壮怀空黯然。"
        ],
        "notes": "",
        "id": "172548a5a7d11a718523baff4f333b77"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "题徐参议画轴三首 岁寒三友",
        "preface": "",
        "paragraphs": [
            "玉色高人之洁，虬髭烈士之刚。",
            "可与此君鼎立，偃然傲睨冰霜。"
        ],
        "notes": "",
        "id": "8550278b94ff32bb39830557583a03f9"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "题徐参议所藏唐人浴儿图",
        "preface": "",
        "paragraphs": [
            "右相尝惭呼画师，技痒仍复拈毛锥。",
            "逼真谁作此赝本，亦有妙意生妍姿。",
            "中庭燕坐必主妇，绿云高髻香罗衣。",
            "嫣然嫔妾左右侍，前浴能言丹凤雏。",
            "娉婷及筓女公子，素腕拥项相携扶。",
            "两两为朋四髫龀，乳卢随逐相谐嬉。",
            "掌中看珠二少艾，捧顋却立鸦鬟奴。",
            "屏间拥膝袖玉笋，疑是梦阑颦翠眉。",
            "侧身背面按筝者，冰肌绰约不自持。",
            "床前跪起各姝丽，为儿理发抆涕洟。",
            "有犬斓斑受摩抚，与人习熟无猜疑。",
            "梳粧淡薄服制古，如见永徽贞观时。",
            "若非侯家及主第，人物无此美且都。",
            "荆钗布襦小家妇，生子不如山下麑。"
        ],
        "notes": "",
        "id": "30310a4e67cac7718ff8b0e468b1a6df"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "和潘判官送酒韵",
        "preface": "",
        "paragraphs": [
            "由来高士怜曲糵，为有和气如三春。",
            "一朝骤见四从事，使我颂德思伯伦。",
            "官醅亦自有妙理，风味不如家酿醇。",
            "掀髯抆拭玉荷叶，消忧破闷还天真。",
            "此公胸次有酝藉，酒馨且旨如其人。",
            "平生误学独醒客，醉乡有地堪藏身。"
        ],
        "notes": "",
        "id": "2eb52fc4ec93342301de85d58e92466e"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "和王宫教送酒韵",
        "preface": "",
        "paragraphs": [
            "不肯独醒如屈平，要于酒国立诗城。",
            "苍头满挹鸬鹚杓，中有春风习习生。"
        ],
        "notes": "",
        "id": "4b7b6b64f0b28578c7c0d860bb68adf8"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "和王宫教韵",
        "preface": "",
        "paragraphs": [
            "六籍横陈日醉心，忍贫不肯问钱神。",
            "旁人但见门冰冷，岂识胸中暖似春。"
        ],
        "notes": "",
        "id": "7a8427ec3c8f6ac64e50effffcd5ec8e"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "送简簿  其一",
        "preface": "",
        "paragraphs": [
            "催科抚字意何如，吏莫难于县大夫。",
            "游刃有余须小试，若逢盘错少踌躇。"
        ],
        "notes": "",
        "id": "f327c66dac26028005cff8d9a12bc95e"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "送简簿  其二",
        "preface": "",
        "paragraphs": [
            "路入天南庾岭根，梅花落尽已春深。",
            "中年气体须调护，莫受蛮烟瘴雨侵。"
        ],
        "notes": "",
        "id": "127971944a77722f974bc6c10abd624c"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "送简簿  其三",
        "preface": "",
        "paragraphs": [
            "向来倦客寓中都，解后尝瞻五马车。",
            "未敢匆匆致双鲤，烦君先为问兴居。"
        ],
        "notes": "",
        "id": "880845e172f31ef7d097180ebed60126"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "游合皂",
        "preface": "",
        "paragraphs": [
            "灶臼依然在翠微，重重台殿锁双扉。",
            "可怜千载碧杉老，不见两翁黄鹤归。",
            "小倚修篁飞玉子，更升虚室奏金徽。",
            "渺茫且置神仙事，输却清闲属羽衣。"
        ],
        "notes": "",
        "id": "612518d5d0f01acc966b813ee0dc6b08"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "陈张甘三道士和篇继至用元韵并谢之",
        "preface": "",
        "paragraphs": [
            "疑有幽人是少微，支筇特地叩岩扉。",
            "清风度竹邀人住，暗水浮花送客归。",
            "鹤在青田违毕弋，琴号白雪遶弦徽。",
            "明朝回首云山隔，扑扑红尘又满衣。"
        ],
        "notes": "",
        "id": "6ab0f708552cb98dd5a947856b00fafb"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "题苍玉轩",
        "preface": "",
        "paragraphs": [
            "羽客家何在，翠微有仙躅。",
            "谁谓绛阙远，功行要纯熟。",
            "小筑开壶天，燕坐媚幽独。",
            "室中阅丹经，簷外养修竹。",
            "竹清不受尘，人清不受俗。",
            "意甚珍惜之，命名以苍玉。",
            "此玉可种不可餐，檀栾秀色青于蓝。",
            "琅玕碧树未足贵，直节虚心同岁寒。",
            "风前历历戛球磬，雪里珊珊鸣珮环。",
            "他年化作苍龙去，紫霄直上追鸾骖。"
        ],
        "notes": "",
        "id": "6d847486b31c1b47c8d316c02adac512"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "题李道士揖云轩",
        "preface": "",
        "paragraphs": [
            "独酌樽中绿醑，自横膝上瑶琴。",
            "笑揖白云为伴，爱渠舒卷无心。"
        ],
        "notes": "",
        "id": "f3afd007b15b44f20b4ba7dc1a36a4de"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "题熊道士遐观阁",
        "preface": "",
        "paragraphs": [
            "伐翳旋开清旷，楼居便觉超然。",
            "注目青山有尽，游心碧落无边。"
        ],
        "notes": "",
        "id": "fa31aff9a1b8d082e738b58b3e120360"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "题刘知宫愚圃三首  其一",
        "preface": "",
        "paragraphs": [
            "蜗角横戈不解，羊肠覆辙相寻。",
            "争似藏明纳智，淡然高卧山林。"
        ],
        "notes": "",
        "id": "5bc7ce6652d35b7912ed20ce5ff7d8ad"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "题刘知宫愚圃三首  其二",
        "preface": "",
        "paragraphs": [
            "不羡苏秦六印，不贪范蠡千金。",
            "身住神仙窟宅，当无一点机心。"
        ],
        "notes": "",
        "id": "08579d90684343b55d6cca39b847717a"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "题刘知宫愚圃三首  其三",
        "preface": "",
        "paragraphs": [
            "养性欲虚而一，摄生欲静而闲。",
            "须信道如墙壁，绝嫌心有机关。"
        ],
        "notes": "",
        "id": "32f85eec6c7959741d86fe99eae1ec97"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "题乘槎",
        "preface": "",
        "paragraphs": [
            "石溜涓涓遶屋流，山居疑是小瀛洲。",
            "星槎不渡银潢去，织女机边客倦游。"
        ],
        "notes": "",
        "id": "3bf359e66ca62d51473ce2a3cf0cc21d"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "和壁间谢艮斋留题",
        "preface": "",
        "paragraphs": [
            "寥寥鹤驾人安在，洒洒骊珠迹已陈。",
            "见说仙家能拔宅，何妨乘此上天津。"
        ],
        "notes": "",
        "id": "4e759888b76b1a5375d5d7fc7dc4dbe4"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "酬白云张道士惠诗",
        "preface": "",
        "paragraphs": [
            "不但学仙仍学诗，年来古锦富珠玑。",
            "却疑汗漫骑鲸李，误向天台访子微。"
        ],
        "notes": "",
        "id": "fd12e6f3b5166bed938d62280804beff"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "题杨解元寿萱堂二首  其一",
        "preface": "",
        "paragraphs": [
            "济济斑衣子，怡怡白发亲。",
            "紫萱偏得地，玉树解留春。"
        ],
        "notes": "",
        "id": "791dda91479b22d6dfaae051afa15824"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "题杨解元寿萱堂二首  其二",
        "preface": "",
        "paragraphs": [
            "冬夏勤温凊，晨昏洁膳羞。",
            "堂中人不老，庭下草忘忧。"
        ],
        "notes": "",
        "id": "f6077b9b74e4de9fd850a9da74078625"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "除日出江上迓赵宪",
        "preface": "",
        "paragraphs": [
            "江风猎猎吹客衣，水生鳞甲舟行迟。",
            "今年江上春信早，剩有梅花开北枝。",
            "问之今日是何日，三百六旬当岁除。",
            "翩翩鸥鹭定笑我，欲得一饱甘奔驰。",
            "二星移次照鹑尾，绣衣持斧生光辉。",
            "𪭢金伐鼓声震动，鹢首破浪开黄旗。",
            "三宫万寿帝出震，周家磐石先诸姬。",
            "外分符节用肺腑，丞相与国同安危。",
            "书生白头不解事，佐一小垒将何为。",
            "少年侧目望云汉，欲与鸾凤俱翻飞。",
            "草黄骥病络头老，自笑意行身不随。",
            "人生虎鼠在用舍，未用以此相瑕疵。",
            "儿曹婚嫁虽未了，此心久与青山期。",
            "天无老眼不可问，哦诗莫作商声悲。"
        ],
        "notes": "",
        "id": "c06b9be7de11b765f63a800e4f3facbc"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "张德夫园亭八咏 梅隠",
        "preface": "",
        "paragraphs": [
            "闻君家有十亩园，竹逾万个花亦繁。",
            "门楣大字扁梅隠，要与梅兄同岁寒。",
            "问君小隠亦何好，脚踏风波身易老。",
            "花虽不语解笑人，似隠又非何草草。",
            "破雪暗香先得春，青州从事如春温。",
            "女奴洗玉歌一曲，对花举酒成三人。",
            "饮酣拔剑气方怒，汴洛神臯难北顾。",
            "手提万骑属櫜鞬，未可为梅空隠去。"
        ],
        "notes": "",
        "id": "3c0d56a202823c3aa4bf05827f2d728a"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "张德夫园亭八咏 山堂",
        "preface": "",
        "paragraphs": [
            "四顾尽臯壤，此山何可无。",
            "翠岚侵户牖，瘦石出江湖。",
            "灵运谩著屐，宗文空画图。",
            "钓鳌真有力，移得一蓬壶。"
        ],
        "notes": "",
        "id": "430e39a0b61502ce832999dc4a303cf6"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "张德夫园亭八咏 玉椽",
        "preface": "",
        "paragraphs": [
            "万个龙孙长，梢梢上半天。",
            "清风长满屋，苍玉总如椽。",
            "秀色到今日，深根凡几年。",
            "宜封管城子，濡首落云烟。"
        ],
        "notes": "",
        "id": "e361d2293d01dad1e6b5b74a88fa2b6a"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "张德夫园亭八咏 渔村",
        "preface": "",
        "paragraphs": [
            "闻道江村好，人家罨画中。",
            "持杯听欵乃，支策望空蒙。",
            "日落收疎网，潮生系短蓬。",
            "君尝询访否，恐有陆龟蒙。"
        ],
        "notes": "",
        "id": "8c6b3d113e0befc940af7fdd7f3316fd"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "张德夫园亭八咏 兼远",
        "preface": "",
        "paragraphs": [
            "若人胸次中，自有万人敌。",
            "胡不筹前箸，时清偃金革。",
            "婆娑林壑间，亦自适其适。",
            "凭高著胡床，千里献物色。",
            "稻畴碁局方，指数皆历历。",
            "海山疑有无，云树半明没。",
            "高怀安在哉，流目送鸿翼。",
            "冷笑蚁垤卑，偪仄复偪仄。",
            "淋漓呼酒徒，挥洒延墨客。",
            "不记訾家洲，休赋云梦泽。",
            "何当从公游，汗漫挥八极。"
        ],
        "notes": "",
        "id": "97d064addfa6107c32c302b76198100a"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "张德夫园亭八咏 橘渚",
        "preface": "",
        "paragraphs": [
            "小插藩篱护洲渚，当年手自种嘉树。",
            "春风吹出玉珑璁，水面霏微喷香雾。",
            "萧疎木落候鴈翔，漙漙白露朝为霜。",
            "木奴欲献主人寿，一夜累累千颗黄。",
            "紫蟹螯肥鲈脍好，酿就洞庭春色老。",
            "苍头急走唤客来，翠勺金壶同醉倒。"
        ],
        "notes": "",
        "id": "5326aff5a7aec3501b73d3251c32cbd3"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "张德夫园亭八咏 山椒",
        "preface": "",
        "paragraphs": [
            "百尺云根老，斑斑长绿苔。",
            "幽寻穿䆗窱，远眺步崔嵬。",
            "地脉元无此，人心亦巧哉。",
            "千年湖底石，幻作小飞来。"
        ],
        "notes": "",
        "id": "ad904ffbe8355e211e43736d41e7cdc5"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "张德夫园亭八咏 可莹",
        "preface": "",
        "paragraphs": [
            "小凿苍苔破，潴为玉鉴平。",
            "最宜孤月浴，亦有白云行。",
            "须发尽堪烛，肺肝元自清。",
            "微风莫吹皱，虚静即生明。"
        ],
        "notes": "",
        "id": "a6375601a98a1ff4221bba95cccce2de"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "题谢艮斋画笥四首  其一",
        "preface": "",
        "paragraphs": [
            "团蒲曲几自支颐，领略江山入座隅。",
            "若使右丞知此画，定当阁笔辋川图。"
        ],
        "notes": "",
        "id": "b8409d79b48bb74e07a37f6c087bc232"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "题谢艮斋画笥四首  其二",
        "preface": "",
        "paragraphs": [
            "万点青山一曲溪，门阑疑是辟尘犀。",
            "笔端更有诗中画，细细冥搜为品题。"
        ],
        "notes": "",
        "id": "22073db1d44b5940c94688aead7ae543"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "题谢艮斋画笥四首  其三",
        "preface": "",
        "paragraphs": [
            "熟视天机日日新，无边物色尽横陈。",
            "从教巧手工摹写，粉墨何能便逼真。"
        ],
        "notes": "",
        "id": "d33da2c344e590f0a96cfd5e21e43750"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "题谢艮斋画笥四首  其四",
        "preface": "",
        "paragraphs": [
            "玉轴锦囊无此景，何年天巧出丹青。",
            "艮斋收得供诗眼，胜看鸾台十二屏。"
        ],
        "notes": "",
        "id": "bf20cdec1a35346d3a7ba828b63222ca"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "送谢庭玉二首  其一",
        "preface": "",
        "paragraphs": [
            "旧事十年久，故人千里疎。",
            "喜逢青眼语，胜寄锦鳞书。",
            "草草衔杯酒，怱怱返笋舆。",
            "桂山今健否，烦为问兴居。"
        ],
        "notes": "",
        "id": "550d56f26b6de5637f056bdc68b4309e"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "送谢庭玉二首  其二",
        "preface": "",
        "paragraphs": [
            "话旧情非浅，遄归意谓何。",
            "杜门元简出，命驾特相过。",
            "黄鹄仙翁逝，青衿子姓多。",
            "属渠勤肄业，岁月易蹉跎。"
        ],
        "notes": "",
        "id": "5b4680bc4adfbb3eaa78e3331179bc0f"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "送刘都干",
        "preface": "",
        "paragraphs": [
            "本叹儒冠误，因思学六韬。",
            "侵寻身尚困，凌厉气当豪。",
            "生理旧良薄，亲年今已高。",
            "匣中雄剑在，早去树旗旄。"
        ],
        "notes": "",
        "id": "c6f77302b49220181276159d1f466bb2"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "清江劝驾送举人二首  其一",
        "preface": "",
        "paragraphs": [
            "藏山有良玉，潜渊有明珠。",
            "宝气露光彩，见者讵肯遗。",
            "贤士抱良贵，又与珠玉殊。",
            "方其未达时，眇然一布韦。",
            "时来取通显，乘轩而执珪。",
            "鹤书出阊阖，嗣圣清明初。",
            "弹冠今汇征，骎骎上天衢。",
            "显亲与事君，忠孝当无亏。"
        ],
        "notes": "",
        "id": "1e1aec083cc8f34e1853bee97dd1b13c"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "清江劝驾送举人二首  其二",
        "preface": "",
        "paragraphs": [
            "黄堂暂虚位，劝驾属守丞。",
            "金石方遏密，不敢歌鹿鸣。",
            "吉蠲置觞豆，少洽宾主情。",
            "西风吹桂枝，马首将东行。",
            "春官奏高第，天子开延英。",
            "亲策降清问，健论摅丹诚。",
            "解褐跻膴仕，何止为身荣。",
            "二刘与三孔，至今流芳馨。",
            "愿言踵前修，勉矣垂令名。"
        ],
        "notes": "",
        "id": "bfff37eae3eb5855b871fc11b68cc40d"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "次韵分宁胡宰赠行",
        "preface": "",
        "paragraphs": [
            "别驾无才堪展骥，解印来归私自喜。",
            "意欲息肩犹未能，政坐文穷巧为祟。",
            "凫仙倾盖如旧知，冰玉清言心可洗。",
            "况逢父老夸长官，抚字有恩沦骨髓。",
            "俶装暂去桃李阴，遽勤饮饯枉车骑。",
            "自怜孤冷仍数奇，诸公荐口颇难启。",
            "溪上只今梅未花，归时春燕定成垒。",
            "妙语吹嘘恐过情，甚惭绿绮奏山水。",
            "君才过我盖十倍，乃容蹇足陪骊駬。",
            "异乡为客更别离，寒日𫄸黄催短晷。",
            "平生惜饮亦径醉，放歌不记南山鲤。"
        ],
        "notes": "",
        "id": "f3b023c9860619842d1432d163d446de"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "次韵巴陵罗簿送行二首  其一",
        "preface": "",
        "paragraphs": [
            "旌阳峰下水成渊，可约凫鸥共一川。",
            "种秫渐营浮蚁瓮，结茅重理蠹鱼编。",
            "敢期晤语方倾盖，遽有新诗当赠鞭。",
            "仰望青云多鼎贵，无由换骨学飞仙。"
        ],
        "notes": "",
        "id": "19dd9d105b7ed71aeb6de248681e48d6"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "次韵巴陵罗簿送行二首  其二",
        "preface": "",
        "paragraphs": [
            "削去浮夸意味真，襟期殊不似今人。",
            "庆传于后珠成树，德润其身玉有筠。",
            "在昔雁行尝并进，只今鹤发独相亲。",
            "仕虽不达俱强健，剥复何须问大钧。"
        ],
        "notes": "",
        "id": "2de091411e790c1ad8172120f124cc1e"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "次韵分宁罗簿赠行二首  其一",
        "preface": "",
        "paragraphs": [
            "刚肠厌徇俗，老眼饱阅世。",
            "读书学经纶，亦颇识一二。",
            "妄意糟粕中，啜哜得馨旨。",
            "终然不可用，落落多左计。",
            "慨念古人远，莫救吾道弊。",
            "修溪有短簿，今代习凿齿。",
            "贻我琼瑶章，有美而无刺。",
            "内视才具短，不能尺有咫。",
            "赠言虽甚宠，借玉恐未是。",
            "公等必飞扬，我老惟退避。"
        ],
        "notes": "",
        "id": "dba63577e69dc964e564af2cc4858bea"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "次韵分宁罗簿赠行二首  其二",
        "preface": "",
        "paragraphs": [
            "已丑太常第，君家登两翁。",
            "黄鹄久仙去，不亡有流风。",
            "小阮最逸群，未几鱼化龙。",
            "江城始解后，岩邑仍过从。",
            "谓予偕二父，联名千佛中。",
            "一见辞色庄，再款肺腑通。",
            "议论到易象，或借听于聋。",
            "我行踏京尘，君栖簿书丛。",
            "情亲不厌久，语别殊怱怱。",
            "回首川陆隔，天寒悲塞鸿。"
        ],
        "notes": "",
        "id": "89795f04819ed196eeafdc46bce3bf58"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "郊祀庆成诗",
        "preface": "",
        "paragraphs": [
            "燕翼传丕绪，龙飞袭庆基。",
            "万年新景命，三岁始亲祠。",
            "修己崇仁俭，承颜洽孝慈。",
            "和平调玉烛，静谧偃锋旗。",
            "九庙歆禋享，三宫集寿祺。",
            "馨香端可荐，降鉴本无私。",
            "宝律迎长至，觚坛蒇上仪。",
            "贡金来牧伯，执玉列丞疑。",
            "祼鬯清宫后，燔萧太室时。",
            "青城收宿霭，黄道焕晴曦。",
            "六骥銮舆稳，千牛彩仗移。",
            "声文搜旧典，誓戒儆前期。",
            "陟配尊皇祖，灵承合大示。",
            "陶匏浮泛齐，茧栗用骍牺。",
            "皦绎圜钟奏，忱恂祝册辞。",
            "夜分风籁静，天近斗杓垂。",
            "圣意弥寅畏，臣心尽肃祗。",
            "钦柴灵下堕，拜胙福来绥。",
            "乐与民同庆，宁颛已受厘。",
            "荣光浮翠辇，欢抃拥彤墀。",
            "日骑屯方罢，云韶乐共随。",
            "一声传入跸，万目望华芝。",
            "丹凤端门耸，金鸡涣号施。",
            "厖恩沾动植，协气畅华夷。",
            "星拱班徐退，天容喜可知。",
            "干符宜永握，瑞牒遂停披。",
            "嵩岳声洋溢，钩钤色陆离。",
            "永承长乐养，恭奉未央巵。",
            "锡羡均家国，储祥衍本支。",
            "函生蒙帝力，击壤共春熙。"
        ],
        "notes": "",
        "id": "da02297ef4f1ff9a61fbafc8c6f2de26"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "送吴司令知金州",
        "preface": "",
        "paragraphs": [
            "曩时异姓新安王，中兴功烈书旗常。",
            "边兵不敢窥蜀塞，至今恃此为金汤。",
            "我生久恨在王后，幸识王孙人物秀。",
            "立朝日浅即西还，自诡一州宜试守。",
            "妫墟北望临咸阳，往事令人多感伤。",
            "清时乘障姑缓带，试问浇瓜兼采桑。",
            "湖上花光浓似酒，紫微惜别同携手。",
            "一杯为寿谢不能，千里关山漫回首。",
            "春秋鼎盛握虎符，此行善保千金躯。",
            "筹边熟虑得全策，归来却献平戎书。"
        ],
        "notes": "",
        "id": "955c7a2f96cc86bf3dfde4134577cbf4"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "和李提干携诗相访",
        "preface": "",
        "paragraphs": [
            "古来论人物，西蜀名士多。",
            "李侯有酝藉，自爱如随和。",
            "不肯扣朱门，漫刺独我过。",
            "笔端金石鸣，音节如九歌。",
            "小拂榻上尘，挥麈倾悬河。",
            "岁月易晼晚，功名忌蹉跎。",
            "西风向摇落，如此羁旅何。",
            "倦游且西还，万里行江沱。",
            "士诚有所挟，光彩终不磨。",
            "翰墨更著鞭，渊云可同科。"
        ],
        "notes": "",
        "id": "ef2b5340a366f7209f394c7006fe969e"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "用前韵答李提干",
        "preface": "",
        "paragraphs": [
            "交游不厌广，益友未必多。",
            "晚乃识斯人，心肃而气和。",
            "薄言臭味同，屡枉高轩过。",
            "手携绿绮琴，弦以白雪歌。",
            "别易会合难，预愁隔关河。",
            "老我无所营，岂复忧蹉跎。",
            "才高位犹下，君意将如何。",
            "有玉不愿献，谁能涕滂沱。",
            "自可荐藻藉，政须工琢磨。",
            "何以赠君行，圣门睎四科。"
        ],
        "notes": "",
        "id": "3dd2b5b8c1c2bbb5d573da9d1a7d088f"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "九日登宝叔塔同游者杨大著李校书冯正字曾著作易校书",
        "preface": "",
        "paragraphs": [
            "湖边老石立巨鳌，背负浮图千尺高。",
            "升高望远天界阔，海山江树皆秋毫。",
            "蓬莱藏室极清静，虽有暇日无游遨。",
            "不应令节亦虚度，特为萸菊觞新醪。",
            "樽前一笑岂易得，身涉百忧今二毛。",
            "兹游回首便陈迹，事如逝水流滔滔。",
            "明年九日定何许，未用感慨增烦劳。",
            "半生随牒落州县，莫年结绶来神臯。",
            "去留聚散偶然耳，且覆一杯持蟹螯。"
        ],
        "notes": "",
        "id": "61509bbf637e337feb74cb11a16d3c17"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "用元韵答杨大著李校书",
        "preface": "",
        "paragraphs": [
            "蓬莱云气依海鳌，中有诗仙流品高。",
            "子云抄书自点勘，方瞳炯炯分纤毫。",
            "仲元公退便燕坐，日涉艺圃当游遨。",
            "乌衣裔孙不解此，但摘青蕊斟官醪。",
            "壮年落笔无好语，况复衰飒垂霜毛。",
            "二豪拔足立尘表，下视流俗徒滔滔。",
            "词锋健鬭取一快，往复险韵不惮劳。",
            "旁观微之敌白傅，自分司马优枚臯。",
            "倡而不和当受罚，丐公酌酒羞二螯。"
        ],
        "notes": "",
        "id": "5e65ae56b7f6201d7bd226052d8962f6"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "送王巽泽侍郎  其一",
        "preface": "",
        "paragraphs": [
            "今代王文度，声名满日边。",
            "中年登近侍，早岁悟深禅。",
            "要路频回首，名藩小息肩。",
            "卷舒无不可，胸次本超然。"
        ],
        "notes": "",
        "id": "09bb476824e4f012ddde28f84c4a0eed"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "送王巽泽侍郎  其二",
        "preface": "",
        "paragraphs": [
            "屈指桃溪上，差池二十年。",
            "知心宁易得，识面岂无缘。",
            "离别何须恨，平安可数传。",
            "异时如索我，小隠翠微边。"
        ],
        "notes": "",
        "id": "5d59eb8b240de0ffdeccdc81de4db227"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "张尚书挽诗  其一",
        "preface": "",
        "paragraphs": [
            "魏国扶天力，荆州贯日忠。",
            "堂堂惟此老，凛凛尚英风。",
            "地寄陪京重，名加秘殿隆。",
            "望徒高四海，身不到三公。"
        ],
        "notes": "",
        "id": "77cda3de6f630f9b38cc35d916888fed"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "张尚书挽诗  其二",
        "preface": "",
        "paragraphs": [
            "细数青云士，如公有几人。",
            "登龙心不遂，烹鲤字犹新。",
            "后进思高谊，中朝念信臣。",
            "百年乔木折，有识共酸辛。"
        ],
        "notes": "",
        "id": "51ac2b3efc0092cb3d1998568687d927"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "李少保挽诗  其一",
        "preface": "",
        "paragraphs": [
            "洁己惟清德，撄鳞有格言。",
            "位虽居鼎鼐，心已在丘园。",
            "身退名增重，年高道愈尊。",
            "哀荣无可憾，余庆子孙蕃。"
        ],
        "notes": "",
        "id": "e4b4dacbae004f5c814eeea10948c5ec"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "李少保挽诗  其二",
        "preface": "",
        "paragraphs": [
            "昭代多诸老，惟公有典刑。",
            "上方思旧弼，天亦畀修龄。",
            "竟委元成笏，俄传有道铭。",
            "只期麟阁上，遗像拜丹青。"
        ],
        "notes": "",
        "id": "b9668df8cb1e71cc77440d1aa67d5908"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "太皇太后挽诗  其一",
        "preface": "",
        "paragraphs": [
            "弧矢能天授，诗书德日新。",
            "中兴扶汉祚，内禅赞尧仁。",
            "镂玉三朝庆，涂椒四世亲。",
            "乘云今不返，垂白泣遗民。"
        ],
        "notes": "",
        "id": "5f3194d68593c3c171d7658d29e97d6d"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "太皇太后挽诗  其二",
        "preface": "",
        "paragraphs": [
            "离日升黄道，帘中出玉音。",
            "位高逾薄窦，德盛掩姜任。",
            "七纪哀荣备，三宫爱慕深。",
            "补天生万物，何以答仁心。"
        ],
        "notes": "",
        "id": "234ea9d492088ae61396ce2e1e007406"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "从范秘监过城南陈亦颜读书楼  其一",
        "preface": "",
        "paragraphs": [
            "客来挥麈对觥船，客去焚香阅简编。",
            "车马软红尘里走，不知委巷有壶天。"
        ],
        "notes": "",
        "id": "e120bc4819cc684f5271376df032500c"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "从范秘监过城南陈亦颜读书楼  其二",
        "preface": "",
        "paragraphs": [
            "轩冕浮夸不系情，山林清奥可逃名。",
            "如何结屋依庐阜，又却移家近玉京。"
        ],
        "notes": "",
        "id": "44a5ea6ee3f45c17e4df576a0de23c97"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "次韵杨秘监馆中即事",
        "preface": "",
        "paragraphs": [
            "帘箔风清乳燕飞，绿阴遶殿覆铜池。",
            "九衢达宦争驰毂，群玉诗翁独下帷。",
            "凤餠正当分赐后，牙签又近曝书时。",
            "管城写出琳琅句，付与神灵为护持。"
        ],
        "notes": "",
        "id": "44fa629ca9842c28bc186f81405973a2"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "次韵午睡不知雨作",
        "preface": "",
        "paragraphs": [
            "曲肱幽梦午风凉，销尽熏炉一穗香。",
            "急雨萧萧犹未觉，浮尘熠熠更相忘。",
            "自非静处心神定，谁识闲中气味长。",
            "隠几岂容无一事，愿将奇字问偏旁。"
        ],
        "notes": "",
        "id": "9bb222002266482b7f47e8813ee46f90"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "次韵杨秘监馆中留题  其一",
        "preface": "",
        "paragraphs": [
            "把杯方喜挹流霞，照眼骊珠重拜嘉。",
            "庭下满生书带草，胸中宜吐笔头花。",
            "敢言策足攀贤躅，独幸游心泳圣涯。",
            "谁谓蓬莱云气远，此中清閟即仙家。"
        ],
        "notes": "",
        "id": "97767ddcd74607a4f843933600081462"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "次韵杨秘监馆中留题  其二",
        "preface": "",
        "paragraphs": [
            "红尘飞不到壶天，风月幽怀属老仙。",
            "自笑枯肠无好语，且呼黄嬭曲肱眠。"
        ],
        "notes": "",
        "id": "1aaba785b8b5a857a599194e2d7edd5e"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "九日陪杨秘监游真珠园属炎赋诗",
        "preface": "",
        "paragraphs": [
            "珍重蓬莱老，携壶领客来。",
            "湖山罗画笥，风物献诗材。",
            "素发难重染，黄花有再开。",
            "莫忧身外事，且覆掌中杯。"
        ],
        "notes": "",
        "id": "22db5e122b80c7d2eec5bc9ddb0ef5a9"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "送黄尚书帅蜀",
        "preface": "",
        "paragraphs": [
            "六蜚驻跸临东吴，益州远在西南隅。",
            "君王右顾入念虑，选用名德分麟符。",
            "文章政事俱第一，袖手未肯持钧枢。",
            "清献之清过于水，忠定之信孚豚鱼。",
            "二贤寂寂未有继，蜀人惟恐公来迟。",
            "溯江万里飞鹢首，祝公善保千金躯。",
            "发须未见一丝白，归来便可居丞疑。",
            "清时缓带镇方面，问民疾苦勤褰帷。",
            "颇闻今蜀与昔异，昔日民肥今已臞。",
            "愿言细意护根本，要令可与同安危。",
            "更须推毂拔人物，勿念折箠笞羌夷。",
            "想见明年初下车，锦官城里花正都。",
            "四郊按堵但耕凿，春风荡漾随旄麾。",
            "遨头一笑父老贺，九重不用忧坤维。"
        ],
        "notes": "",
        "id": "0c4816e632dfc036f1d90812331ec1cd"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "题徐商叟参议儒荣阁",
        "preface": "",
        "paragraphs": [
            "神臯北望几伤情，海上何人议北盟。",
            "青简成编裨史事，紫泥封玺奖儒荣。",
            "书藏金匮人争问，身到蓬山志亦亨。",
            "佩印累累真漫耳，婆娑林下有香名。"
        ],
        "notes": "",
        "id": "a6bbf1a2a23b493108c23a46f8f405b2"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "铦老许相过不至炎约尧章访之又以事夺铦寄二诗次其韵  其一",
        "preface": "",
        "paragraphs": [
            "闻道幽栖好，天香坐上飘。",
            "熟知甘淡泊，甚欲识孤高。",
            "纵有门关隔，元非道路遥。",
            "恐公真简出，不过虎溪桥。"
        ],
        "notes": "",
        "id": "eef2fcca4cd2f6c4caa3f8ec1c9bb0b8"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "铦老许相过不至炎约尧章访之又以事夺铦寄二诗次其韵  其二",
        "preface": "",
        "paragraphs": [
            "南山藏雾豹，几欲访幽深。",
            "诗到如相挽，盟寒尚可寻。",
            "惠初从柳子，支遁会山阴。",
            "此事今寥落，期公慰我心。"
        ],
        "notes": "",
        "id": "d30a09ff9f3eb21892484477749d02ee"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "游刘寺次林子长郎中韵",
        "preface": "",
        "paragraphs": [
            "琳瑯触目聚潜郎，假日相携入酒乡。",
            "小凭笋舆穿野径，却寻萧寺涉修廊。",
            "意行尘外襟怀爽，身坐梅边笑语香。",
            "头白倦游休叹息，喜迎一线日华长。"
        ],
        "notes": "",
        "id": "489ba41916f090ee7e79b73a4a025de1"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "炎十世先陇在婺源不归拜扫者九年清明有感遂成小诗",
        "preface": "",
        "paragraphs": [
            "九陌黄尘里，不知桃李开。",
            "怱怱春又过，逐逐老相催。",
            "浮脆身如露，纷华念已灰。",
            "松楸无恙否，久客盍归来。"
        ],
        "notes": "",
        "id": "9dde4af0d1d380309c78d332cbe6e63b"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "同李鲁二郎中游三茅观  其一",
        "preface": "",
        "paragraphs": [
            "羽衣邀我坐团蒲，一穗香云遶竹炉。",
            "九陌红尘飞不到，疑从木末入悬壶。"
        ],
        "notes": "",
        "id": "ea5cb10d4bb55a5be930fe8cc89ab019"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "同李鲁二郎中游三茅观  其二",
        "preface": "",
        "paragraphs": [
            "愁边无处寄幽怀，拟傍梅花把一杯。",
            "玉靥含香浑未吐，尝携欢伯为重来。"
        ],
        "notes": "",
        "id": "0b3645d0916c4ee30d887cdd0bdb553d"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "同李鲁二郎中游三茅观  其三",
        "preface": "",
        "paragraphs": [
            "路入疎梅密竹间，俯看水墨画湖山。",
            "玉妃妬我清游好，剪水飞花作苦寒。"
        ],
        "notes": "",
        "id": "dcdf89024e7e7bc3fcee2c7906bbfa34"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "用元韵答李郎中  其一",
        "preface": "",
        "paragraphs": [
            "未问仙家九节蒲，且持茗碗对熏炉。",
            "黄冠也肯迎留客，咀嚼梅花费一壶。"
        ],
        "notes": "",
        "id": "14bc2a60ac7f9333fcf42a0f04a2a370"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "用元韵答李郎中  其二",
        "preface": "",
        "paragraphs": [
            "冰玉谈清洗老怀，兴浓亦覆手中杯。",
            "平生蜡屐登山惯，岂必因花特地来。"
        ],
        "notes": "",
        "id": "cc88542fac3cec710e8f8a8a1616a4e5"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "用元韵答李郎中  其三",
        "preface": "",
        "paragraphs": [
            "地近觚棱云气间，蕊珠宫殿压青山。",
            "云根尽处天风急，疑是人间有广寒。"
        ],
        "notes": "",
        "id": "7688caa0f683222a55d58ec1b1aa8efd"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "用元韵答铦老  其一",
        "preface": "",
        "paragraphs": [
            "人间得丧等樗蒲，何似繙经拥地炉。",
            "尚学汤休频觅句，傥逢元亮一倾壶。"
        ],
        "notes": "",
        "id": "3726d78c515cc56b7d9f8f06ab2117b1"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "用元韵答铦老  其二",
        "preface": "",
        "paragraphs": [
            "舐犊酸辛入客怀，何堪婪尾更传杯。",
            "却思拈拂谈名理，肯惮携筇数往来。"
        ],
        "notes": "",
        "id": "653f2684823e4c6fd9d4245254f22726"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "用元韵答铦老  其三",
        "preface": "",
        "paragraphs": [
            "堕在黄尘九陌间，羡君小隠住南山。",
            "梅花香里寻支径，屡有盟言不可寒。"
        ],
        "notes": "",
        "id": "f1788166d56a0433d25173e6053177e9"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "腊中得雪快晴成古风呈尧章铦老",
        "preface": "",
        "paragraphs": [
            "苍头熟睡唤不应，光射纸窗疑月明。",
            "更筹可数夜方半，杙上一鸡先误鸣。",
            "晓起飞花堆户外，幻出人间无色界。",
            "九街车马不知寒，蹴蹋银杯翻缟带。",
            "杲杲日升东海东，须臾光彩蒸霞红。",
            "不忧桂玉顿增价，人在冲融和气中。",
            "贝阙珠宫五云际，遥知天上龙颜喜。",
            "麦畦白白覆青青，农事来年定丰美。"
        ],
        "notes": "",
        "id": "f5cba01094f470338774e2fc8f256f22"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "用元韵答李郎中",
        "preface": "",
        "paragraphs": [
            "何人唤得滕六应，遗我通宵银海明。",
            "起来无以助清兴，铜瓶煮茗松风鸣。",
            "恍疑拔脚尘寰外，玉田万顷无疆界。",
            "苍官青士亦改容，高下瑶林相映带。",
            "骑鲸人在日华东，晓踏天街无软红。",
            "雪车冰柱堪著语，何止争雄郊岛中。",
            "翩翩鹤氅凌风际，得句摇毫心自喜。",
            "从渠春笋捧金荷，醉倒氍毹贪睡美。"
        ],
        "notes": "",
        "id": "d6ef6c94185d25935f8e7d2c53769b99"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "游水乐洞",
        "preface": "",
        "paragraphs": [
            "路向峰腰转，泉从洞口来。",
            "决渠飞瀑布，伐石作崔嵬。",
            "胜境难频到，幽怀只暂开。",
            "登临兴不尽，日昃故须回。"
        ],
        "notes": "",
        "id": "6e157f23fe62a9deddab3449ce1309ba"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "出城",
        "preface": "",
        "paragraphs": [
            "郊原雨过草萋萋，桑柘阴浓麦穗低。",
            "春色难留人易老，落花风里杜鹃啼。"
        ],
        "notes": "",
        "id": "112c7bba0ee7d879cce1cf04c1e996e9"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "即事四首  其一",
        "preface": "",
        "paragraphs": [
            "游宦初心改，殷忧素发稀。",
            "稍闲甘昼寝，已暖怯春衣。",
            "遮眼惟黄卷，关心在翠微。",
            "去留俱有恨，不见二雏飞。"
        ],
        "notes": "",
        "id": "ed835694e334dd896be7152c3a0d54b3"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "即事四首  其二",
        "preface": "",
        "paragraphs": [
            "发秃怜毛颖，才供米帛谋。",
            "才疎无可用，身老更何求。",
            "燕语催春事，花飞恼客愁。",
            "行藏犹首鼠，归梦遶沧洲。"
        ],
        "notes": "",
        "id": "ae23bda20aaceb21902058156ca624ae"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "即事四首  其三",
        "preface": "",
        "paragraphs": [
            "半日肩舆走，归来已薾然。",
            "倦谈悬麈尾，清坐炷龙涎。",
            "有累缘糊口，何时可息肩。",
            "灵襟要淘洗，盥手阅韦编。"
        ],
        "notes": "",
        "id": "3c8df31ff308dbc3777857963e0338cc"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "即事四首  其四",
        "preface": "",
        "paragraphs": [
            "京国三年梦，家山二子丧。",
            "泪干昏老眼，痛极断中肠。",
            "数尽谁无死，情钟自不忘。",
            "余生宁有几，回首意茫茫。"
        ],
        "notes": "",
        "id": "6d0e8ed385ffd9bf437a3f1d0484c035"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "汪秘校携诗并雪月二赋相访次其韵",
        "preface": "",
        "paragraphs": [
            "自从就食寄他州，不到乡关近十秋。",
            "文采谁能如象齿，交游今乃见龙头。",
            "携诗过我情何厚，落笔惊人语不休。",
            "雪月赋成凌二谢，高怀肯述畔牢愁。"
        ],
        "notes": "",
        "id": "1bb771bb7fa5812b1b015159200a68b5"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "送朱大卿归龙舒",
        "preface": "",
        "paragraphs": [
            "觚棱挂晓日，浮鹢违都城。",
            "今代朱伯厚，勇去投簪缨。",
            "津津眉睫间，不见离别情。",
            "问之何能尔，内重外物轻。",
            "声利诱一世，漏尽犹夜行。",
            "岂不厌逐逐，无由息营营。",
            "若人著眼高，不受世网撄。",
            "奋身许国久，艰险亦饱更。",
            "乘传上蚕丛，拥旄到龙廷。",
            "中朝豹尾班，讵可欠老成。",
            "一旦念丘园，拂衣即遐征。",
            "君相虽贪贤，欲留终不能。",
            "班以内阁奥，秩之闲馆清。",
            "皖山插天翠，淮水到海平。",
            "婆娑山水间，可筑半隠亭。",
            "鸡豚入新社，鸥鹭寻旧盟。",
            "收身谢危机，至此全修名。",
            "嗟我为糊口，偃蹇侵颓龄。",
            "仰羡冥鸿高，俯慙晓猿惊。",
            "青山不负约，行矣谋归耕。"
        ],
        "notes": "",
        "id": "6f783bd8c6e071e1620aeb1117bcab86"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "题徐商叟所藏李伯时四天王图",
        "preface": "",
        "paragraphs": [
            "龙眠有巧手，幻出汗血驹。",
            "老衲或戒之，回向心地初。",
            "遂画白衣仙，蕲与梵释俱。",
            "北方四天王，亦附瞿昙居。",
            "杂以马龙像，宿习终未除。",
            "四王名字异，且复形状殊。",
            "信者谓其有，疑者意其无。",
            "荡荡天门高，谁能凌空虚。",
            "何以信不疑，取诸贝叶书。",
            "子不语怪神，从释恐畔儒。",
            "语之且不可，笔之其可乎。",
            "因画议及此，于公意何如。"
        ],
        "notes": "",
        "id": "a52c94637a77cf411b86282ec62e9522"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "次韵胡连翁携诗见访",
        "preface": "",
        "paragraphs": [
            "蕲春别驾寡交游，独肯对君青两眸。",
            "我亦杜门嫌俗子，今方下榻得诗流。",
            "环溪陈迹几如扫，鄂渚遗文散不收。",
            "访旧九京无起日，临风三叹不能休。"
        ],
        "notes": "",
        "id": "a304ef9914938fd351a3a7b348c540b3"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "太上皇后挽诗  其一",
        "preface": "",
        "paragraphs": [
            "紫殿尊严地，黄图揖逊辰。",
            "一言裨大策，万物頼深仁。",
            "配极乾坤大，重轮日月新。",
            "遽违天下养，氛祲揜钩陈。"
        ],
        "notes": "",
        "id": "d22409580ffb5be75af5c9c8402405cb"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "太上皇后挽诗  其二",
        "preface": "",
        "paragraphs": [
            "大帝资阴德，吾皇仰母慈。",
            "盛仪犹澣服，新乐在含饴。",
            "玉册将增庆，椒庭遽共悲。",
            "忧勤终损寿，天道果难知。"
        ],
        "notes": "",
        "id": "be8a56ecbe35f5ebf70c917eaba4ac8f"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "太上皇帝挽诗  其一",
        "preface": "",
        "paragraphs": [
            "揖逊承虞治，讴歌与启贤。",
            "御图才五载，垂统可千年。",
            "明有重离继，高居太极先。",
            "四朝三内禅，盛美古无传。"
        ],
        "notes": "",
        "id": "397ba584c729a0a55f1b1b210dde76f4"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "太上皇帝挽诗  其二",
        "preface": "",
        "paragraphs": [
            "亿兆方同庆，三宫洽孝慈。",
            "坤舆俄㢮卫，天极遂缠悲。",
            "共憾遗丹鼎，无由奉玉巵。",
            "光辉终不熄，徽号日星垂。"
        ],
        "notes": "",
        "id": "824eff0c1c83f5521174d9f2fcf9f9f1"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "题姜尧章旧游诗卷",
        "preface": "",
        "paragraphs": [
            "出郭栽花涉小园，归调琴谱辑诗编。",
            "少年豪健今揫敛，休羡骑鲸李谪仙。"
        ],
        "notes": "",
        "id": "13da84e0608572b0d53f9a9e2ebb900c"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "和九日尧章送菊  其一",
        "preface": "",
        "paragraphs": [
            "对花懒举玉东西，孤负金钱满绿枝。",
            "短发不堪重落帽，枯肠何可强搜诗。"
        ],
        "notes": "",
        "id": "d64d8f5c5ef5d263f8c817b12e2df50f"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "和九日尧章送菊  其二",
        "preface": "",
        "paragraphs": [
            "花品若将人品较，此花风味似吾儒。",
            "秋英餐罢含清思，曾有离骚续笔无。"
        ],
        "notes": "",
        "id": "afb8485761623b323c2d89d33e7ff428"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "送陈华文出守当涂同僚饯别分韵得立字",
        "preface": "",
        "paragraphs": [
            "今代陈仲弓，人门两难及。",
            "长离五色羽，览辉早翔集。",
            "功名虽鼎来，未肯心汲汲。",
            "自请牧一州，小民要安辑。",
            "维时春将半，桃李露华湿。",
            "慈颜御轻轩，彩服随坐立。",
            "行行即下车，啸诺解苛急。",
            "凝香宴宾从，仁气散臯隰。",
            "政恐席未暖，追锋已催入。",
            "涂辙可通行，青云如陟级。"
        ],
        "notes": "",
        "id": "0be74626919dac9693ad3765f830c166"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "即事",
        "preface": "",
        "paragraphs": [
            "久辍囊中句，时看肘后方。",
            "有家如旅舍，无事似僧房。",
            "梅白墙头笑，榴红瓮面香。",
            "杖藜如可出，溪上探春光。"
        ],
        "notes": "",
        "id": "ea73f5883e5d5d70962a2988606cf963"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "庚申元日",
        "preface": "",
        "paragraphs": [
            "九陌欢声合，三宫瑞气开。",
            "阴云催岁换，霁日迓春回。",
            "鬰垒还当户，屠苏强举杯。",
            "二雏无返日，羸老不胜哀。"
        ],
        "notes": "",
        "id": "c280c7b1301975ec112719fca3c4f46a"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "和杨郎中北廊梅花",
        "preface": "",
        "paragraphs": [
            "不临水曲与山隈，却在天台独自开。",
            "幽韵可居兰友上，孤标惟许竹君陪。",
            "广寒仙子云中下，姑射神人海上来。",
            "冰玉皎然清彻骨，南廊亦欲𣃁根栽。"
        ],
        "notes": "",
        "id": "4efa28d211e21cfdfa2a8a1cd21b71e4"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "和陈右司春雪",
        "preface": "",
        "paragraphs": [
            "换却人间色界尘，千林别作一家春。",
            "风姨寒重吹飞絮，月姊光凝映烂银。",
            "曳履独游无此士，闭门高卧有何人。",
            "试从群玉山头看，似与瑶台贝阙邻。"
        ],
        "notes": "",
        "id": "ab1482d11ece9e12cf5ff5305a638eeb"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "送杨明夫郎中持节闽中",
        "preface": "",
        "paragraphs": [
            "稍觉飞腾疾，方知选择公。",
            "云霄移列宿，泉岭度春风。",
            "问俗穷阎底，搜材荐墨中。",
            "褰帷先办此，续续寄诗筒。"
        ],
        "notes": "",
        "id": "8baf8bd0ee53a923578138e264767a13"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "壬戌立春日",
        "preface": "",
        "paragraphs": [
            "晼晚流年度，凄凉短景催。",
            "月圆疑腊半，岁闰已春回。",
            "一箸青丝菜，三杯白玉醅。",
            "主人无喜事，蜡炬误花开。"
        ],
        "notes": "",
        "id": "f17c49e139fcc584034a47e7368feac8"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "贺吴兴郡王生日",
        "preface": "",
        "paragraphs": [
            "花萼楼台畔，年年瑞气新。",
            "慈闱欢爱洽，帝殿宠光频。",
            "清静心如水，和平气似春。",
            "自然眉寿永，何必羡松椿。"
        ],
        "notes": "",
        "id": "0a4bf17e270440d77d461588bbf25e18"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "登四望亭",
        "preface": "",
        "paragraphs": [
            "春老飞花尽，园林遍绿阴。",
            "凭高聊寓目，念远更伤心。",
            "剧郡才难称，衰年病易侵。",
            "不如休歇去，吾意决投簪。"
        ],
        "notes": "",
        "id": "0abef21140c33f04fd319b07b52d57bf"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "闲居即事  其一",
        "preface": "",
        "paragraphs": [
            "稍稍开三径，徐徐办一廛。",
            "归来非失计，老去只随缘。",
            "旋蜡登山屐，时操泛月船。",
            "生涯且如此，萧散乐余年。"
        ],
        "notes": "",
        "id": "4d7fbe14ac82808a3084969ccb751108"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "闲居即事  其二",
        "preface": "",
        "paragraphs": [
            "壮年多旅寓，晚岁遽鳏居。",
            "伤往遂成赋，解嘲休著书。",
            "经营惟种莳，来往但樵渔。",
            "百念今灰冷，虽贫自晏如。"
        ],
        "notes": "",
        "id": "8d646015eefbd5e7d76943800156f3d1"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "闲居即事  其三",
        "preface": "",
        "paragraphs": [
            "四面青山合，中藏小隠家。",
            "谋栽陶令秫，学种邵侯瓜。",
            "笋长多添竹，荷高渐有花。",
            "林泉宜寂静，鼓吹厌鸣蛙。"
        ],
        "notes": "",
        "id": "4b7f28e89c05894380d3aefff4892a6c"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "喜晴",
        "preface": "",
        "paragraphs": [
            "欲了老妻窀穸事，屈指前期日无几。",
            "羊肠路险不容车，水涩石高滩齿齿。",
            "天公悯我忧恼深，一雨骤添三尺水。",
            "黄流又恐舟难行，落尽雪花天宇清。",
            "六龙扶毂日杲杲，更乞天公旬日晴。",
            "襄事归来闭门坐，但拥竹炉多炽火。"
        ],
        "notes": "",
        "id": "890084c9829a9b17e3a8e11619aac763"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "用元韵答秀叔  其一",
        "preface": "",
        "paragraphs": [
            "休将世事关身事，自数颓龄尚余几。",
            "那堪老赋悼亡诗，不见蛾眉瓠犀齿。",
            "熏染可无知见香，澡雪正须功德水。",
            "风波跌足今惮行，林下独居心迹清。",
            "冷看世态有翻覆，蚌则欲雨鹬欲晴。",
            "何似消摇常燕坐，雪白莲花生烈火。"
        ],
        "notes": "",
        "id": "0c706deeb760c90b5c173e4a61fd4238"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "用元韵答秀叔  其二",
        "preface": "",
        "paragraphs": [
            "人生昏宦只二事，忧喜相缠不知几。",
            "我今岂可老更痴，颊有霜髭口无齿。",
            "举案齐眉安在哉，独自饭蔬而饮水。",
            "半生同住不同行，稍感伤悲心亦清。",
            "雉鸣雌应春日暖，鸠唤妇归天雨晴。",
            "断除此念如尸坐，调护坎离交水火。"
        ],
        "notes": "",
        "id": "04dea0cda57e78474270bc15f2ab1603"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "用元韵答秀叔  其三",
        "preface": "",
        "paragraphs": [
            "老身强健幸无事，旧日交游存者几。",
            "后来阿秀诗句新，露滴金茎寒著齿。",
            "笑我胸中千斛尘，解缨未濯沧浪水。",
            "翠微尝约载酒行，洗耳潺湲泉石清。",
            "天寒短策未可出，更约东郊春日晴。",
            "且来伴我窗间坐，黄嬭在旁同附火。"
        ],
        "notes": "",
        "id": "e1fe8e660c3de604af186375fc470a15"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "秀叔和章自言及再娶之事用元韵戏答之",
        "preface": "",
        "paragraphs": [
            "寤寐闲思畴昔事，来往于怀日凡几。",
            "伯鸾不可无孟光，岂为青眉并玉齿。",
            "阿咸今与我不同，蛩蛩得草鱼得水。",
            "流苏帐暖双杯行，春近梅粧香更清。",
            "试唱刘郎竹枝曲，道是无晴还有晴。",
            "长夜老夫方独坐，手把楞伽对灯火。"
        ],
        "notes": "",
        "id": "f0b78138fc6ec91a5d5a38b86b617477"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "池边梅花一株盛开  其一",
        "preface": "",
        "paragraphs": [
            "天外青鸾不复归，萧萧短发日成丝。",
            "寒梅不管人憔悴，故著新花满旧枝。"
        ],
        "notes": "",
        "id": "05def98b7681452314748e1a0967d30e"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "池边梅花一株盛开  其二",
        "preface": "",
        "paragraphs": [
            "老来裘褐怯风吹，难傍花边把一巵。",
            "嚼蕊嗅香清兴在，尚呵冻笔欲题诗。"
        ],
        "notes": "",
        "id": "f94f9548c00b6f8e1a5062dd59a09498"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "戏江子大",
        "preface": "",
        "paragraphs": [
            "莫年尚恋蛾眉斧，平日空谈蜡脚禅。",
            "应笑老夫甘寂寞，只将黄嬭替婵娟。"
        ],
        "notes": "",
        "id": "ac7d0ba7187284055053ce8542c49542"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "用元韵答子大",
        "preface": "",
        "paragraphs": [
            "桃花映面方留咏，藤刺缠身始悟禅。",
            "短发镜中霜薄薄，修眉窗下月娟娟。"
        ],
        "notes": "",
        "id": "5778ac251a3384d8c15b2bc4684063ae"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "追悼亲哥",
        "preface": "",
        "paragraphs": [
            "昔在清华日，明珠掌上新。",
            "岂期吾薄福，不见汝成人。",
            "荒冢魂长夜，空山草自春。",
            "凄凉无限恨，独坐一沾巾。"
        ],
        "notes": "",
        "id": "9e9bd6791dd0f959a750cd9b79f0b4f7"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "送石宰",
        "preface": "",
        "paragraphs": [
            "溪头雪后梅花发，飞凫东去朝双阙。",
            "涉溪父老肩相摩，再拜路旁皆惜别。",
            "问侯何以能得民，胸中仁气如阳春。",
            "攀辕徒切侯不住，金马石渠须若人。",
            "云溪野叟久闭户，时枉高轩肯相顾。",
            "何不临分把一杯，天寒懒出无他故。",
            "别离羞作儿女悲，此行稳上青云衢。",
            "相思要得知健否，寄我平安双鲤鱼。"
        ],
        "notes": "",
        "id": "b37c78ba05966e44efe2ca8715e4c87c"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "念旧  其一",
        "preface": "",
        "paragraphs": [
            "香销箧里旧裳衣，回首人间万事非。",
            "天阔海宽魂杳杳，云𫐌何日复来归。"
        ],
        "notes": "",
        "id": "3463ee93ac70fce925c9b39513726a8c"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "念旧  其二",
        "preface": "",
        "paragraphs": [
            "老怀易感泪汍澜，尘世分明一梦间。",
            "精爽乘鸾云外去，空留玉骨葬青山。"
        ],
        "notes": "",
        "id": "b7c3886ee622e9644d53aa8ace3122df"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "久雨无聊成两诗呈秀叔并简继韩  其一",
        "preface": "",
        "paragraphs": [
            "花落雨不止，鶑啼春又徂。",
            "曲肱眠短榻，拥膝坐团蒲。",
            "梅子今堪摘，松醪不待酤。",
            "两君能坐隠，泥泞肯来无。"
        ],
        "notes": "",
        "id": "dbd400e60d7816d2f14de991677f9179"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "久雨无聊成两诗呈秀叔并简继韩  其二",
        "preface": "",
        "paragraphs": [
            "避湿屋多漏，怯寒窗不开。",
            "龙涎时吐雾，麈尾任生埃。",
            "独与韦编对，谁能蜡屐来。",
            "天知蚕麦病，愿唤雨师回。"
        ],
        "notes": "",
        "id": "804073b899da19c5d80f8e69542fa52f"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "贺吴兴郡王生日四绝  其一",
        "preface": "",
        "paragraphs": [
            "德声不减汉东平，玉鉴冰壶表里清。",
            "休问南山山色翠，淡然无欲自长生。"
        ],
        "notes": "",
        "id": "35b91ccb95f10ca6e5c0cfd240c33d4b"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "贺吴兴郡王生日四绝  其二",
        "preface": "",
        "paragraphs": [
            "黄门宣赐出丹墀，花萼楼边禁漏迟。",
            "天上龙颜生喜色，鹡鸰飞在万年枝。"
        ],
        "notes": "",
        "id": "826111c9290c73ff5b1710bb27bf63cb"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "贺吴兴郡王生日四绝  其三",
        "preface": "",
        "paragraphs": [
            "长乐觚棱接未央，至尊友爱独贤王。",
            "宫中共用家人礼，日近清光侍太皇。"
        ],
        "notes": "",
        "id": "8ee3bb370fd808f0c5dcf9be46e20960"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "贺吴兴郡王生日四绝  其四",
        "preface": "",
        "paragraphs": [
            "斑衣盭绶两光辉，和气融融洽孝慈。",
            "千载蟠桃今日熟，喜同王母宴瑶池。"
        ],
        "notes": "",
        "id": "c8b1867558acce1d95beda4fac30277a"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "念往  其一",
        "preface": "",
        "paragraphs": [
            "生别有见日，死别无返时。",
            "绸缪结发初，百岁以为期。",
            "岂意中道间，弃我忽如遗。",
            "玉骨空委蜕，青山未同归。",
            "晤语永已矣，衰怀宁不悲。"
        ],
        "notes": "",
        "id": "5e002529c823d9432945a54f69c626ba"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "念往  其二",
        "preface": "",
        "paragraphs": [
            "畴昔鳙溪翁，重为子相攸。",
            "谓我稍可教，许以相匹俦。",
            "此德未及报，黄发归山邱。",
            "今又舍我去，垂老增百忧。",
            "深念不能置，泫然清泪流。"
        ],
        "notes": "",
        "id": "357c321e3b2d921e9212262d448b1c8b"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "念往  其三",
        "preface": "",
        "paragraphs": [
            "半生共飘泊，所至无定居。",
            "晚有一区宅，乃以丧来归。",
            "乐少辛苦多，呜呼止于斯。",
            "临没尚了了，儆戒皆可书。",
            "子言不可忘，我意当何如。"
        ],
        "notes": "",
        "id": "eac3bb00297931291655dc6876496899"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "念往  其四",
        "preface": "",
        "paragraphs": [
            "有姑共𫗴粥，有子自抱乳。",
            "人亦有困穷，子独最艰苦。",
            "晚岁未即安，此身先逝矣。",
            "逝者不可作，在者谁与处。",
            "欲以理夺情，怅然还念起。"
        ],
        "notes": "",
        "id": "e5ae3b50cc905fad6a08b6913604d22b"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "子大有游东山之约以诗相趣因次其韵  其一",
        "preface": "",
        "paragraphs": [
            "家如锦里先生甫，诗似钱塘处士逋。",
            "若解山中安稳住，定胜软饱卧流苏。"
        ],
        "notes": "",
        "id": "c3281dea3e880008f6e37f8b18741f8c"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "子大有游东山之约以诗相趣因次其韵  其二",
        "preface": "",
        "paragraphs": [
            "今昔东山约略同，但无红袖肯相从。",
            "不妨小试游山屐，因访骙骙陆士龙。"
        ],
        "notes": "",
        "id": "6f459491c83ccc7ed3b9958e71964eb4"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "子大有游东山之约以诗相趣因次其韵  其三",
        "preface": "",
        "paragraphs": [
            "万杉深处一轩开，秀色参天费壅培。",
            "我为不知林壑趣，黄粱梦觉却归来。"
        ],
        "notes": "",
        "id": "c023fbb716a9e1a2af736a9e9a867552"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "子大有游东山之约以诗相趣因次其韵  其四",
        "preface": "",
        "paragraphs": [
            "猛省香山及辋川，句中摹写共流传。",
            "烦公检点遗编看，二老元曾赋几篇。"
        ],
        "notes": "",
        "id": "52c49ef105226afc41db70518d535b16"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "纸被行",
        "preface": "",
        "paragraphs": [
            "瑶姬不触麒麟红，金壶潋滟琥珀浓。",
            "狐裘公子喜夜永，杯行暖玉烦春葱。",
            "簷头雪花大如掌，洞房但觉春融融。",
            "岂知有客方贪睡，漏尽更阑不能寐。",
            "花红玉白不相随，頼有楮生为伴侣。",
            "生家住处近麻姑，亦能幻出冰肌肤。",
            "绝嫌墨客蝇头污，懒入官黄藏蠹鱼。",
            "宁随人意任舒卷，虽则软美非脂韦。",
            "风姨霜女皆退舍，稍觉和气生氍毹。",
            "梅花破雪催寒去，春回人向花前醉。",
            "女郎雾縠试轻衫，至此失时因坐废。",
            "绿槐影底夏日长，人间只要一味凉。",
            "青奴元自不妩媚，居然负恃能专房。",
            "秋风一夜来消息，又却见渠先弃掷。",
            "冬来复挽楮生归，属付苍头轻拂拭。",
            "用则铺张舍则藏，喜愠未尝形玉色。",
            "世事乘除无不然，安用动心三叹息。"
        ],
        "notes": "",
        "id": "91507fb1103c731b2d860d317e84d686"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "京丞相挽诗  其一",
        "preface": "",
        "paragraphs": [
            "嗣圣登皇极，真儒秉大钧。",
            "三宫方恺乐，万宇浸熙淳。",
            "碧落龙髯去，青山马鬣新。",
            "衣冠同堕泪，桃李失阳春。"
        ],
        "notes": "",
        "id": "677f89c5b4f4039355b9e1a1610081a0"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "京丞相挽诗  其二",
        "preface": "",
        "paragraphs": [
            "山立群公表，朝廷势自尊。",
            "远谋安庙社，厚德镇乾坤。",
            "帝念经纶广，人思色笑温。",
            "骑箕今不返，麟阁画空存。"
        ],
        "notes": "",
        "id": "6618163ee33a89dd3be8bf554fdf0093"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "京丞相挽诗  其三",
        "preface": "",
        "paragraphs": [
            "鬰鬰松坡上，潭潭甲第成。",
            "家方藏宝墨，地已献佳城。",
            "拱极三阶动，扶天一柱倾。",
            "祇应余庆远，遗德在苍生。"
        ],
        "notes": "",
        "id": "d69618256308c7ed3312a64de11cef23"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "游东山 田舍",
        "preface": "",
        "paragraphs": [
            "结庐稍近樵牧，岂亦甘心陆沈。",
            "自古明时难遇，未宜长往山林。"
        ],
        "notes": "",
        "id": "46f98e63c104d86d3aff26d6d6f48a00"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "游东山 松风",
        "preface": "",
        "paragraphs": [
            "松公奋鬣如啸，终日清风飒然。",
            "佳处元非宫征，谁能写入朱弦。"
        ],
        "notes": "",
        "id": "bcf3589ed68025a5dbd7ccfabd5f5a80"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "游东山 烂柯",
        "preface": "",
        "paragraphs": [
            "手谈一局未了，叶落花红几回。",
            "只恐云迷归路，不容樵客重来。"
        ],
        "notes": "",
        "id": "cc073c4318baa00c1748acc714ec72b3"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "游东山 舒啸",
        "preface": "",
        "paragraphs": [
            "幽人独坐空谷，最爱夜深月明。",
            "云外一声长啸，四山木偃风生。"
        ],
        "notes": "",
        "id": "ba6d56b51934125874af09d7541c7bfe"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "游东山 待月",
        "preface": "",
        "paragraphs": [
            "只有曲生为侣，夜凉同迓冰轮。",
            "未审素娥知否，惟予与影三人。"
        ],
        "notes": "",
        "id": "b4c4b499c907e44d349e0bc5b594af29"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "游东山 栈径",
        "preface": "",
        "paragraphs": [
            "诘曲羊肠中断，小安略彴通行。",
            "缓臂不携藜杖，翩翩自喜身轻。"
        ],
        "notes": "",
        "id": "d7b8ea4cab79b84d648e7ac8961240b4"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "游东山 入翠",
        "preface": "",
        "paragraphs": [
            "路入半山深处，穿云竟日忘归。",
            "若扣山中何有，蒙蒙空翠沾衣。"
        ],
        "notes": "",
        "id": "d4161ffea7c3e59cb5435c092cff4cc6"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "游东山 磐吉",
        "preface": "",
        "paragraphs": [
            "客来捧腹一笑，抹月批云疗饥。",
            "只此如何获吉，为无富贵危机。"
        ],
        "notes": "",
        "id": "681caa9bec3bb3652a85ef0468164218"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "游东山 披云",
        "preface": "",
        "paragraphs": [
            "上到苍螭绝顶，四边无数青山。",
            "下视楼台一簇，超然身在云间。"
        ],
        "notes": "",
        "id": "8338c33b7f098ef3e819a12346b08a86"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "胡清卿来访留一日亟求去云欲谒郑宰因以小诗佐其行",
        "preface": "",
        "paragraphs": [
            "跋涉山川岁一归，奚奴古锦惯相随。",
            "自怜机杼无遗巧，却怪珠玑不疗饥。",
            "酌酒挽君浇舌本，解骖许我话心期。",
            "空囊羞涩将焉往，笑说凫仙旧见知。"
        ],
        "notes": "",
        "id": "b7d33c4f5f7a3996b72dd902390496ed"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "用元韵答清卿并简蔡尉",
        "preface": "",
        "paragraphs": [
            "貂裘半敝复来归，正坐刚肠不诡随。",
            "见说史君尝餽赆，似闻内子亦啼饥。",
            "经年一别方相遇，他日重来未有期。",
            "试问此行谁借重，梅仙青眼是新知。"
        ],
        "notes": "",
        "id": "feb6fe86828b04e87a9e4fb41b6d4b06"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "次韵谢胡清卿",
        "preface": "",
        "paragraphs": [
            "殷勤访我到山中，一笑依然尚讳穷。",
            "气老绝非年少锐，诗新殊胜旧时工。",
            "剧谈不惜麈尾落，归路难淹马首东。",
            "若遇故人相借问，为言衰朽学农功。"
        ],
        "notes": "",
        "id": "22e18fee77aeca1490b830368cd70a34"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "汪直卿相招以病爽约因成拙句并呈子大",
        "preface": "",
        "paragraphs": [
            "一声𫛸鴂落红稀，试问春余几许时。",
            "多谢佳招频卜日，自慙衰朽却愆期。",
            "但能有酒肯留客，莫恨无花空折枝。",
            "邑下老禅无恙否，可同谈笑一开眉。"
        ],
        "notes": "",
        "id": "487f4b0ab883108215f9052ac242410f"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "汪直卿相招子大先至有诗炎后至子大再至因次其韵",
        "preface": "",
        "paragraphs": [
            "笋舆呕轧度何许，水满东臯新过雨。",
            "主人倒屣出门迎，喜气津津贯眉宇。",
            "别易会难宜少留，清谈绝倒殊不休。",
            "青衿诵诗劝客饮，客亦欢然争旅酬。",
            "向来青鬓今白首，自古交情难耐久。",
            "从今乘兴时一来，请属细君多酿酒。"
        ],
        "notes": "",
        "id": "5413ffa509d598f07c00fde4cf522995"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "谷雨后一日子大再有诗次其韵",
        "preface": "",
        "paragraphs": [
            "花气浓于百和香，郊行缓臂聊翺翔。",
            "壶中春色自不老，小白浅红蒙短墙。",
            "平畴翠浪麦秋近，老农之意方扬扬。",
            "吾侪饱饭幸无事，日繙芸简寻遗芳。",
            "闲中更觉春昼长，酒酣耳热如清狂。",
            "自怜藿食徒过计，袖手看人能蹶张。"
        ],
        "notes": "",
        "id": "e44a9a1e18f0a537ad6e998d2e0ef0bd"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "鳙溪行",
        "preface": "",
        "paragraphs": [
            "小溪一曲山四合，溪边杨柳藏门阑。",
            "当时玉人在花下，对花窈窕矜红颜。",
            "一双白璧不可聘，许我结佩乘青鸾。",
            "我时年少气方锐，自负落笔翻波澜。",
            "谓趁春风上霄汉，可以终老同清欢。",
            "不知辛苦得一第，始见崎岖行路难。",
            "有如萍草无根蒂，二纪流落江湖间。",
            "莫年通籍入金马，虎豹嗔人窥九关。",
            "天边失脚身堕地，春风破浪扁舟还。",
            "云𫐌未几舍我去，空委玉骨埋青山。",
            "重来溪上事皆变，惆怅齐眉难再见。",
            "王母麻姑安在哉，过眼百年皆露电。",
            "老身长子恩义深，不为向来花映面。",
            "花枝一谢明年开，玉人一去何时回。",
            "人今不见花亦尽，至此终日空徘徊。",
            "百川宁有西流水，万古滔滔同一轨。",
            "不堪回首细绎思，临没之言犹在耳。",
            "蜀乡有凤空求凰，秦树无乌共将子。",
            "年来年去春复冬，此生有尽情无穷。",
            "一泓清泪洒不断，四山萧飒来悲风。",
            "惟有老人老更健，年过九十如霜松。",
            "尊则吾母舅，亲又吾妇翁。",
            "收泪相劳问，停车少从容。",
            "悲思无益不自禁，暂时借酒浇心胸。",
            "明年强健再省觐，尊前更酌真珠红。"
        ],
        "notes": "",
        "id": "fbc032ce1b5c27b134f7923d578a1402"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "次韵子大四绝  其一",
        "preface": "",
        "paragraphs": [
            "世路羊肠久惮行，归来自喜一身轻。",
            "故人零落今无几，独幸相逢底里倾。"
        ],
        "notes": "",
        "id": "7827998d380555d5514fe4a00b535fa7"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "次韵子大四绝  其二",
        "preface": "",
        "paragraphs": [
            "一榻尘埃书满前，愧无丝竹宴彭宣。",
            "而今又断功名念，只拟躬耕郭外田。"
        ],
        "notes": "",
        "id": "31502a89ac50f07bce14709c19fa6bbd"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "次韵子大四绝  其三",
        "preface": "",
        "paragraphs": [
            "抽身幸免坐毡针，镜里休怜白发新。",
            "杖屦消摇共来往，更添林下一闲人。"
        ],
        "notes": "",
        "id": "0a25fdd3e127113a5fbbc1279c4f2db6"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "次韵子大四绝  其四",
        "preface": "",
        "paragraphs": [
            "主人速客重寻盟，不但郊居气象清。",
            "家酿满壶留醉倒，骊驹未可度歌声。"
        ],
        "notes": "",
        "id": "c0531429cc89d71248c3e0bb7be0fd41"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "送僧惠日归蟠龙山",
        "preface": "",
        "paragraphs": [
            "宴坐团蒲稳，何缘有此行。",
            "理元无作止，事亦要经营。",
            "鹤锡寻归路，龙宫出化城。",
            "更于文字外，会取法无生。"
        ],
        "notes": "",
        "id": "a9f9defe837c043ed5030a35a1e0d5db"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "秋旱得雨子大诗言祈祷所致炎谓不可贪天之功次韵以见区区",
        "preface": "",
        "paragraphs": [
            "宦游碌碌本无奇，失脚归来莫皱眉。",
            "只合一廛修穑事，岂堪千骑把州麾。",
            "旱干偶得崇朝雨，秋熟应无卒岁饥。",
            "耕凿熙熙皆帝力，丰年请为续周诗。"
        ],
        "notes": "",
        "id": "9cf5dd6bfa2320ae97ca6dc167543482"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "金夫人挽诗",
        "preface": "",
        "paragraphs": [
            "两大家声著，三从妇德全。",
            "金珠捐玩饰，苹藻荐恭虔。",
            "眉寿无遗恨，心空悟秘诠。",
            "生刍来奠客，千两拥新阡。"
        ],
        "notes": "",
        "id": "af0c4dfe5aeb35fcefecbb1bbb0e9ef6"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "万宣教挽诗",
        "preface": "",
        "paragraphs": [
            "家有青箱学，文名早擅场。",
            "诸公争汲引，万里可腾骧。",
            "岂料才如此，空嗟命不长。",
            "云山埋玉树，松柏倍凄凉。"
        ],
        "notes": "",
        "id": "5975a78953a340f8c050dad6407903cb"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "汪贵之挽诗",
        "preface": "",
        "paragraphs": [
            "洗涤膏粱习，熟熏班马香。",
            "吹竽多炫鬻，韫玉独深藏。",
            "不作山中相，应为地下郎。",
            "一夔家有子，虽没未云亡。"
        ],
        "notes": "",
        "id": "de8801bab570422c36ebb25fd80d219c"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "周仁甫挽诗",
        "preface": "",
        "paragraphs": [
            "人物今难得，如君孰比肩。",
            "干将锋立断，神骏气无前。",
            "官不过为县，天胡啬与年。",
            "空闻精爽在，庙食桂江边。"
        ],
        "notes": "",
        "id": "b1e69a92da25c21240a11762ec763d80"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "卢夫人挽诗",
        "preface": "",
        "paragraphs": [
            "在室从名父，宜家配大贤。",
            "上公调玉铉，中道失云𫐌。",
            "一品夫人贵，千秋列女传。",
            "貂蝉今合窆，恰值白鸡年。"
        ],
        "notes": "",
        "id": "86606a06ef84ffa53a03f8d367115926"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "奏事入都出西湖上成四绝  其一",
        "preface": "",
        "paragraphs": [
            "呼舟特地度西湖，欲访山中幽子居。",
            "山色湖光浑似旧，人间万事有乘除。"
        ],
        "notes": "",
        "id": "0e26a3178f7f20db63e4117271150f08"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "奏事入都出西湖上成四绝  其二",
        "preface": "",
        "paragraphs": [
            "羽衣引我度松关，借得湖山一眼看。",
            "去棹来桡皆物役，个中惟有白鸥闲。"
        ],
        "notes": "",
        "id": "07315e5d043003986f31967892dbde54"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "奏事入都出西湖上成四绝  其三",
        "preface": "",
        "paragraphs": [
            "花骢油壁隠轻雷，消却冰山不复来。",
            "坟土未干为馁鬼，园花虽好为谁开。"
        ],
        "notes": "",
        "id": "2789a04ef3361b5eb695ad8b242047a9"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "奏事入都出西湖上成四绝  其四",
        "preface": "",
        "paragraphs": [
            "鼎新堂殿鬰嵯峩，中有方袍千指多。",
            "未审雪山黄面老，树边一宿意如何。"
        ],
        "notes": "",
        "id": "446cb0b1bced234d5db3d85768eeeb7f"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "招诸宰饭六客堂以小诗代折简",
        "preface": "",
        "paragraphs": [
            "双袖日沾朱墨尘，风流那复似前人。",
            "梅花香里倾杯酒，略与凫仙一探春。"
        ],
        "notes": "",
        "id": "eaa78d0331168a4867e0c11d2e323de0"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "通守赵侯改倅会稽以诗饯行",
        "preface": "",
        "paragraphs": [
            "我来席未温，君去袂难掺。",
            "所喜相知新，所恨相见晚。",
            "吏能极缜密，风度乃萧散。",
            "同僚有斯人，可近不可远。",
            "漕渠新涨生，辇路春风满。",
            "置之缇屏中，骥足终未展。",
            "夫岂无里言，相与共推挽。",
            "语别一杯酒，何时对青眼。",
            "愿保千金躯，努力加餐饭。"
        ],
        "notes": "",
        "id": "23d55d94f5e93ac305817ec787c5fce3"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "劝农道场山",
        "preface": "",
        "paragraphs": [
            "练日遵诏条，行春劝耕事。",
            "拥旆有传呼，据鞍小驰骛。",
            "儿童竞聚观，父老欢来诣。",
            "松径度坡陀，莲宫得清閟。",
            "此行非遨游，所职在抚字。",
            "示之浅易语，谕以丁宁意。",
            "扶杖既言归，解衣聊少憇。",
            "山中无俗情，物外有幽趣。",
            "僧闲众所羡，农困吾甚愧。",
            "不敢饱登临，肩舆下山去。"
        ],
        "notes": "",
        "id": "0730d2913aa51c0e3acfad1d8c16cc71"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "招魏倅项教授小饮",
        "preface": "",
        "paragraphs": [
            "菖叶青青初出水，布谷声中耕事起。",
            "去年蝗旱伤农收，今年日望岁丰美。",
            "闻道郊原麦浪平，但虑飞蝗遗孽耳。",
            "甚欲往来阡陌间，稍与田家共忧喜。",
            "老大心情畏忌多，揽辔未行还自止。",
            "假日公庭吏牍稀，祇可清谈共挥麈。",
            "小园春色亦自都，醉日杏桃娇欲语。",
            "举杯相属谢东风，莫待枝头落红雨。"
        ],
        "notes": "",
        "id": "4386544443ba4446fc2873a9d146b6bd"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "用前韵酬魏倅",
        "preface": "",
        "paragraphs": [
            "手把一麾来霅水，身似痿人方暂起。",
            "此行本为贫所驱，非恋吴中风土美。",
            "浩荡烟波隔白鸥，间关道路劳黄耳。",
            "幸而别驾有诗流，相逢眉睫津津喜。",
            "我今白首君黑头，莫讶钟鸣不知止。",
            "每因揖客愁下榻，岂暇谈玄频捉麈。",
            "忙里偷闲花下饮，更约广文同笑语。",
            "把酒消忧忧更来，见说东臯今渴雨。"
        ],
        "notes": "",
        "id": "530955ff21e0ded27f150bba1d9c4048"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "夜半闻雨再用前韵",
        "preface": "",
        "paragraphs": [
            "辘轳百尺汲无水，映日四山云不起。",
            "朱轓浪说劝农桑，衣食何从可甘美。",
            "祷而得雨不苦旱，窃疑此殆偶然尔。",
            "夜半潺潺簷溜鸣，孤枕梦回心失喜。",
            "儿童挽犊妇饷馌，袯襫耕夫亦勤止。",
            "鼠迹印我榻上书，蛛丝罥我壁间麈。",
            "抖擞胸中三斗尘，强欲吟哦无好语。",
            "请公酌酒更挥毫，快写珠玑歌喜雨。"
        ],
        "notes": "",
        "id": "28363a0274d3db6f51f89f795e292921"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "魏倅同杜仲高游黄龙洞次韵",
        "preface": "",
        "paragraphs": [
            "风流别驾临苕溪，行厨携客寻幽奇。",
            "五湖浩荡三江永，绿浄不知凡几顷。",
            "凭高纵望心目开，便可一倾三百杯。",
            "疑与尘寰不同宇，弹压风光须妙语。",
            "只恐挥毫惊蛰龙，金相玉质音玲珑。"
        ],
        "notes": "",
        "id": "c893c14ba6efa2aa24dade9b47180513"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "郡中游观之地清风楼为第一前此诸公有诗似觉摹写未尽辄成唐律一篇约魏倅同赋不拘和韵可也",
        "preface": "",
        "paragraphs": [
            "山屏四面碧相重，苕霅无声泻玉虹。",
            "万户连甍皆在下，一楼飞栋独当中。",
            "不容半点浮尘到，但觉无边爽气通。",
            "安得翛然辞物役，披襟终日挹清风。"
        ],
        "notes": "",
        "id": "032ccdf36cff4e6bc26bdb02bddc80f1"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "和项广文喜雨",
        "preface": "",
        "paragraphs": [
            "雨师云将莫论功，天意元因圣德通。",
            "不但水生苗厌厌，也应土润黍芃芃。",
            "田间老稚交相语，秋后仓箱定不空。",
            "绛帐先生妙言语，请歌嘉定比元丰。"
        ],
        "notes": "",
        "id": "99eb6f2828fc589018d34da9c7875450"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "与魏倅葛书记同谢雨于黄龙洞回憩小玲珑晚饭魏倅有诗次其韵",
        "preface": "",
        "paragraphs": [
            "政术平生欠讲明，頼公关决可蒙成。",
            "食新虽有丰登望，阖郡宁无叹息声。",
            "因为赛神携一榼，暂能择胜驻双旌。",
            "归来依旧尘劳在，不尽逍遥物外情。"
        ],
        "notes": "",
        "id": "c86a93d759a03a0c5c4b1783aadf3700"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "苦脾泄在告因饮白酒一杯小愈魏倅有诗已而病复作因次韵见意",
        "preface": "",
        "paragraphs": [
            "羸老畏风湿，河鱼将奈何。",
            "玉友岂不佳，终难护天和。",
            "数息谩吐纳，链形空按摩。",
            "自笑来日短，残漏鸣铜荷。",
            "吏事如衣垢，濯之费挼挲。",
            "养疴谅非宜，山林归兴多。"
        ],
        "notes": "",
        "id": "d0b85530162fd67fe95fc2fbaeaf0a91"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "贺皇太子生辰  其一",
        "preface": "",
        "paragraphs": [
            "凤姿日表极高明，讲习诗书若性成。",
            "参决万机裨独断，力行三善答舆情。",
            "绮园何必来为助，启诵安能更擅名。",
            "日侍两宫慈孝洽，万年主鬯共安荣。"
        ],
        "notes": "",
        "id": "ef98ab24757a34bb5cfd4cb94f8c9856"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "贺皇太子生辰  其二",
        "preface": "",
        "paragraphs": [
            "鬰葱佳气拥天庭，申命无疆启震亨。",
            "少海永重瀛海润，前星长拱极星明。",
            "螭旗色转秋风爽，鸡戟光凝晓月清。",
            "遥想宫僚斟玉斝，进趋无地倍驰情。"
        ],
        "notes": "",
        "id": "b7e81057b14b95ab09f491ac3271b88d"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "题归鴈亭",
        "preface": "",
        "paragraphs": [
            "江湖冰泮草生时，鸿鴈南来又北归。",
            "莫谩说归归不早，青云高处有危机。"
        ],
        "notes": "",
        "id": "4c6d590f6cb09d6bf625c5a55a33d7f5"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "题白苹亭",
        "preface": "",
        "paragraphs": [
            "得句柳刺史，筑亭颜鲁公。",
            "二贤虽异代，千古有遗风。",
            "苕水永不尽，苹洲今半空。",
            "老怀多感慨，访古意无穷。"
        ],
        "notes": "",
        "id": "92c5718dbb9fc9da71087d10707f0cdb"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "题碧澜亭",
        "preface": "",
        "paragraphs": [
            "一色挼蓝染碧流，翚飞恰对白苹洲。",
            "风清六月非朱夏，气爽三时似素秋。",
            "自笑品题无翰墨，也知领略欠觥筹。",
            "凫鸥定怪霜髯叟，难洗胸中万古愁。"
        ],
        "notes": "",
        "id": "487c431875971674a726d779c6f1ee7e"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "六客堂",
        "preface": "",
        "paragraphs": [
            "一樽相属更何人，六客当年事已陈。",
            "扁榜特书名尚在，篇章深刻字犹新。",
            "关心吏事方穷日，企踵前贤分绝尘。",
            "涉笔符移忧百谪，偷闲来此一嚬呻。"
        ],
        "notes": "",
        "id": "e3c722352b2eab60ced5f4c92f804829"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "生日魏倅惠三诗  其一",
        "preface": "",
        "paragraphs": [
            "四海眼独高，江湖走蹒跚。",
            "帝念风霜饱，命之官仙班。",
            "刺天纷群飞，政尔衮衮难。",
            "鹿挟朱轮去，勇哉支狂澜。"
        ],
        "notes": "",
        "id": "7d75a3c463217d099aad15b24a7c4e1d"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "生日魏倅惠三诗  其二",
        "preface": "",
        "paragraphs": [
            "作州岂无人，孰别泾与渭。",
            "仰止云溪老，静处酌古味。",
            "庭户令无哗，昼闲棠蔽芾。",
            "吴侬了不知，但说物吐气。"
        ],
        "notes": "",
        "id": "7d42ee7414575f03a2a06cc22926e87f"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "生日魏倅惠三诗  其三",
        "preface": "",
        "paragraphs": [
            "门左何烟雾，挟将小春还。",
            "千钟酒拍浮，一笑衣斓斑。",
            "醉上楼百尺，可仰不可攀。",
            "定应切星辰，天风吹酡颜。"
        ],
        "notes": "",
        "id": "b2314ee01d851ae7aab71777737859eb"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "酬俞子清侍郎惠画韵  其一",
        "preface": "",
        "paragraphs": [
            "笔端元有画中诗，写出三浯一段奇。",
            "追忆旧游如昨日，舣舟细看中兴碑。"
        ],
        "notes": "",
        "id": "96120dca745f325f99d2858287014773"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "酬俞子清侍郎惠画韵  其二",
        "preface": "",
        "paragraphs": [
            "一去星沙二十年，梦魂时到橘洲边。",
            "从今不起南征念，移得湘山在目前。"
        ],
        "notes": "",
        "id": "f5d2eb2901f0ac31bb90ee02fcf95ddd"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "送蓬庵梵老  其一",
        "preface": "",
        "paragraphs": [
            "缓行聊复倩人扶，炯炯精神两碧𪾦。",
            "落笔语言清透骨，恐公胸次有冰壶。"
        ],
        "notes": "",
        "id": "360fcfe81558f27dc9451a4e579bd7c5"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "送蓬庵梵老  其二",
        "preface": "",
        "paragraphs": [
            "为我冲寒特地来，扁舟兴尽又须回。",
            "相思若要问消息，早寄一枝墙角梅。"
        ],
        "notes": "",
        "id": "ee7564c68a6706485bb568e4ace441f4"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "梵老以小诗为寿和韵答之",
        "preface": "",
        "paragraphs": [
            "不问鸾骖鹤驾仙，且游无色界中天。",
            "更烦办取诗千首，一岁从公索一联。"
        ],
        "notes": "",
        "id": "cd8d8b56239677c1a3392dd1f55260c3"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "呈游大冶",
        "preface": "",
        "paragraphs": [
            "昔在桃溪少壮时，而今衰飒鬓成丝。",
            "悲欢三十年中事，付与寒窗酒一鸱。"
        ],
        "notes": "",
        "id": "9b0f624dda95e4b3eddff1ff9d64ea00"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "送游大冶归建阳",
        "preface": "",
        "paragraphs": [
            "震泽黄柑熟，苕溪紫蟹肥。",
            "天寒留客舍，岁晚念亲闱。",
            "抱负须时用，行藏与志违。",
            "临分话情愫，衰谢亦谋归。"
        ],
        "notes": "",
        "id": "9dc5144e955c8aa8b57f0c0160a1f511"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "魏倅和铦老一诗因次其韵",
        "preface": "",
        "paragraphs": [
            "俯为生灵与虏和，君王何忍愤挥戈。",
            "信行塞外还交聘，人在军中可雅歌。",
            "金帛莫嫌今重费，丁黄将见岁加多。",
            "汉淮千里惟青草，乘此屯田可就么。"
        ],
        "notes": "",
        "id": "9a244444dc7c5f6e1c2de396ed14443e"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "赵处州挽诗  其一",
        "preface": "",
        "paragraphs": [
            "秀邸多英俊，惟公最有声。",
            "君陈兼孝友，子政极忠精。",
            "白璧千金价，青云万里程。",
            "皇天无老眼，名位止专城。"
        ],
        "notes": "",
        "id": "6c13d47305df4c5e4f8ef5e0a1a2b790"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "赵处州挽诗  其二",
        "preface": "",
        "paragraphs": [
            "白首来苕霅，深知有故人。",
            "登门虽不数，倾盖本相亲。",
            "浮鹢行方远，烹鱼墨尚新。",
            "青山埋玉树，老泪漫沾巾。"
        ],
        "notes": "",
        "id": "646944490cd9982919f71f98fff93ef1"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "题墨妙亭",
        "preface": "",
        "paragraphs": [
            "晋唐行草可同科，乐石雕镌便不磨。",
            "几载雨淋兼日炙，一朝云集又星罗。",
            "要知访古搜求尽，应为凝香暇逸多。",
            "潇洒高怀堪健羡，簿书堆案意如何。"
        ],
        "notes": "",
        "id": "63990679adca441b9226c9cb8d179c62"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "送魏倅",
        "preface": "",
        "paragraphs": [
            "俗士不闻道，利欲熏其心。",
            "阳浮外酬酢，中有机穽深。",
            "宛陵有君子，殊不同今人。",
            "矫矫鹓鹭姿，入俗不受尘。",
            "挹之淡于水，即之暖如春。",
            "笔端奏金石，妙处无新陈。",
            "念我久顿挫，晚岁乘朱轮。",
            "烹鲜易以扰，御黠难使驯。",
            "頼有贤贰车，一心同抚循。",
            "遂于吏事外，拂拭绿绮琴。",
            "为我肯属耳，领会山水音。",
            "持此定交契，愈久情愈亲。",
            "东风二月初，梅花照溪津。",
            "语别一杯酒，莫辞十分斟。",
            "聚散亦常事，岂必含酸辛。",
            "重念发种种，不禁忧患侵。",
            "君今入观阙，我亦返山林。",
            "行藏异涂辙，何日再盍簪。",
            "所蕴勿卷怀，朝廷须世臣。"
        ],
        "notes": "",
        "id": "9b27f26b5eb3a098b6846921c5bed564"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "二月望日留越上偶成",
        "preface": "",
        "paragraphs": [
            "摆脱轩裳累，此身今自由。",
            "余生能有几，外物已无求。",
            "婺水自堪隠，稽山姑少留。",
            "千岩并万壑，春暖一遨游。"
        ],
        "notes": "",
        "id": "6100d1a02f7f2b94172e9933c2f2a664"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "谒告成庙",
        "preface": "",
        "paragraphs": [
            "玉帛何年会，衣冠此地藏。",
            "物存惟窆石，神变失梅梁。",
            "并海山川尽，逾河道路长。",
            "六臣陪庙食，千古共烝尝。"
        ],
        "notes": "",
        "id": "968638b6bf12b2933ad85fcf63cd5302"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "游稽山",
        "preface": "",
        "paragraphs": [
            "失脚来苕霅，春风一棹还。",
            "寻幽探禹穴，问讯到稽山。",
            "意在烟霞外，身居井邑间。",
            "桃花应冷笑，头白不能闲。"
        ],
        "notes": "",
        "id": "35789de0a92b0ad3fc01e581ec1a085c"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "题大禹庙",
        "preface": "",
        "paragraphs": [
            "夏后南巡地，登临一慨然。",
            "卑宫今造寺，菲饮孰名泉。",
            "古道知难复，人情信误传。",
            "不随时俗改，惟有旧山川。"
        ],
        "notes": "",
        "id": "cbe740877893f2302de0c18992207085"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "鉴湖",
        "preface": "",
        "paragraphs": [
            "粼粼万顷碧玻璃，今日耕锄半稻畦。",
            "菡萏开时还自好，买舟一醉玉东西。"
        ],
        "notes": "",
        "id": "9bd02b20a6a239bd8f31414b1f7532d1"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "二月中休日黄帅领客登望海亭有诗因次其韵",
        "preface": "",
        "paragraphs": [
            "翚飞栋宇压危峰，面面风光入座中。",
            "潮汐近通天阙下，蓬瀛疑在海门东。",
            "巡行谁说秦皇事，疏凿今余夏后功。",
            "空阔无边惟此地，君侯心与境相同。"
        ],
        "notes": "",
        "id": "2e39985e04460a0899b0ad1771ce04de"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "追悼昭叔弟",
        "preface": "",
        "paragraphs": [
            "老去无他念，追怀手足亲。",
            "学成虽漫仕，客处只长贫。",
            "在昔为三友，如今少一人。",
            "青山未归窆，回首独伤神。"
        ],
        "notes": "",
        "id": "cdc28cdf8d52cf78418f4ffe2f3ad6da"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "赠岩电道人",
        "preface": "",
        "paragraphs": [
            "胸次有藻鉴，声行朝野间。",
            "我来勾践国，君住少微山。",
            "青眼肯相顾，白头今得闲。",
            "穷通无可问，归去掩云关。"
        ],
        "notes": "",
        "id": "795219270a032bbf98ddbebad61d70aa"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "贺监宅",
        "preface": "",
        "paragraphs": [
            "轻解金龟呼酒徒，却问君王求鉴湖。",
            "归来蹁跹著鹤氅，自办米帛供妻孥。",
            "鸾骖一去杳无迹，数亩荒园生草棘。",
            "惟有青青秦望山，曾识湖边老狂客。"
        ],
        "notes": "",
        "id": "d0da5faba027d8f44a3c2581e6ce2c27"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "游景德",
        "preface": "",
        "paragraphs": [
            "老怯鶑花笑，春残一出游。",
            "城隅寻古寺，柳下系扁舟。",
            "身健聊乘兴，心闲不著愁。",
            "支郎能款语，清坐小迟留。"
        ],
        "notes": "",
        "id": "92ca4c87864ccf9f775f35ea0500b9cb"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "即事",
        "preface": "",
        "paragraphs": [
            "故里只十舍，滞留犹未归。",
            "湖山无此好，父子且相依。",
            "白璧难磨玷，黄间暗发机。",
            "平生丘壑在，一笑释前非。"
        ],
        "notes": "",
        "id": "76af38c8e3054e4d25baf1281475100e"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "麝香萱草",
        "preface": "",
        "paragraphs": [
            "秾绿丛中出嫩黄，折来时吐麝脐香。",
            "朝开夕谢休惆怅，我已无忧不待忘。"
        ],
        "notes": "",
        "id": "f44388d4b3ce21de0f92d8a1b46be6bd"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "寄潘维节",
        "preface": "",
        "paragraphs": [
            "黑貂裘敝君穷甚，黄犬书来我慨然。",
            "肯到越中同住否，秋深即上歙溪船。"
        ],
        "notes": "",
        "id": "d0295827372fd127f647a48bf9f814e4"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "两鹤",
        "preface": "",
        "paragraphs": [
            "仙家堕下两麒麟，寄食庭除未易驯。",
            "正为白头违世路，要须丹顶伴闲身。",
            "高飞横绝心虽在，短舞婆娑意亦真。",
            "同返故山依蕙帐，莫思三岛十洲春。"
        ],
        "notes": "",
        "id": "ab2ef448fde1fedb54d6cf45279631c9"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "食楞梅",
        "preface": "",
        "paragraphs": [
            "是处杨家果，求如此种难。",
            "色深浑是紫，味美更无酸。",
            "磊磊堆盘润，津津遶齿寒。",
            "品高何以辨，但把一楞看。"
        ],
        "notes": "",
        "id": "13b20a659ab4991c9c6cc322da61c5c0"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "会稽六月初五日新米入市价减旧以升计之几十二三闻海商米船方集亦损其直",
        "preface": "",
        "paragraphs": [
            "大侵难宿饱，小熟有晨炊。",
            "岁事早如此，人情喜可知。",
            "田家甘粜贱，海贾恨来迟。",
            "粒粒皆珠玉，无忘饿殍时。"
        ],
        "notes": "",
        "id": "00e53542e21d41a1070d5c3cd521697b"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "七月二十二日遣怀",
        "preface": "",
        "paragraphs": [
            "寥落求凰凤，凄凉舐犊牛。",
            "有时追往事，无处著清愁。",
            "世故今犹古，年华春复秋。",
            "西风乘一舸，归去理菟裘。"
        ],
        "notes": "",
        "id": "f83f59e73fca1b10583c8e35af104e66"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "二十五日闻德莹弟讣音越三日悲不能禁以小诗自解",
        "preface": "",
        "paragraphs": [
            "我以官为累，君因病得衰。",
            "岂知成永诀，不及待归期。",
            "遣至书来疾，赍回药去迟。",
            "余生来日短，终不免深悲。"
        ],
        "notes": "",
        "id": "18503db797aa1406ed10bce27c6dbd5e"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "病中书怀",
        "preface": "",
        "paragraphs": [
            "秦望山光翠欲流，荷花落尽鉴湖秋。",
            "不堪衰病归心切，难为湖山更少留。"
        ],
        "notes": "",
        "id": "208157b89b77a4bc977e61b7bd16f1ac"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "病中恕子投劾同归",
        "preface": "",
        "paragraphs": [
            "萧萧华发更何为，元是穷乡一布衣。",
            "同产弟兄谁见在，余生父子独相依。",
            "我缘多病念家切，汝为爱亲投劾归。",
            "出处不齐难逆定，时来还自刺天飞。"
        ],
        "notes": "",
        "id": "5573c3fc60d895f2236959cac27e4880"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "西兴阻风",
        "preface": "",
        "paragraphs": [
            "小市西兴渡，年来一再行。",
            "花开方淑景，木落又寒声。",
            "云破日还晦，潮回江未平。",
            "壮年曾试险，迟莫敢轻生。"
        ],
        "notes": "",
        "id": "8dd596af83cd6acdb81ecf0e1ce1d5f1"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "江亭晓望",
        "preface": "",
        "paragraphs": [
            "天在空蒙外，山横杳霭中。",
            "潮翻江水白，日射海霞红。",
            "旅食思乡社，归舟待便风。",
            "老怀谁共语，注目送飞鸿。"
        ],
        "notes": "",
        "id": "366453538f3a1d1737a6ee1cfd12e4dc"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "夜宿闵滩下",
        "preface": "",
        "paragraphs": [
            "歙江两岸山立壁，一水潭潭浮绀碧。",
            "嵌空老石出中流，触碎玻璃成沸白。",
            "滩高水落定难行，莫雨淋浪新涨生。",
            "三更风怒山欲吼，催唤金乌回晓晴。",
            "篙工倚柂笑相语，但上闵滩无所阻。",
            "明日日晡过歙渚，舣船沽酒劳辛苦。"
        ],
        "notes": "",
        "id": "59464aece6011410bf48f697ecd79bd5"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "将使送玉堂春花江南竹笋次韵二绝  其一",
        "preface": "",
        "paragraphs": [
            "小白长红尽绝尘，不将朱粉污天真。",
            "应怜三亩荒凉地，乞与鳌扉一种春。"
        ],
        "notes": "",
        "id": "fb14779b8b9473e8d2f2f64fe2bc3f20"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "将使送玉堂春花江南竹笋次韵二绝  其二",
        "preface": "",
        "paragraphs": [
            "此君长得箨龙儿，不为供人口腹资。",
            "养就翠梢如结实，来仪当有凤师师。"
        ],
        "notes": "",
        "id": "451e45a63ff53c30108b0c949cd26732"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "题詹氏佚老堂",
        "preface": "",
        "paragraphs": [
            "矍铄精神鬓未斑，翛然清坐对云山。",
            "儿孙满眼生涯足，赢得壶中日月闲。"
        ],
        "notes": "",
        "id": "5ea288d3a5582938d67c0620c471ea70"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "凶年慨然叹久生成赘因以长句述此意",
        "preface": "",
        "paragraphs": [
            "频岁田家苦旱蝗，剧思小稔活丁黄。",
            "稻粳久渴三秋雨，菽麦俄经一夜霜。",
            "未保沟中无殍死，已闻道上有流亡。",
            "白头屏处山林下，只怕群偷惯夺攘。"
        ],
        "notes": "",
        "id": "e08fa94ee035c4e07abe841b1e643880"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "落花",
        "preface": "",
        "paragraphs": [
            "小园数树杂花开，零落无声覆绿苔。",
            "休恨五更风雨急，明年春色自归来。"
        ],
        "notes": "",
        "id": "c081cb2bd21ccb3fc322a05b1c78c3ba"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "春日苦雨",
        "preface": "",
        "paragraphs": [
            "桃花开时苦多雨，花似啼粧悄无语。",
            "桃花谢时雨更多，奈此轻红委地何。",
            "明年花似今年好，明年人胜今年老。",
            "是谁留得长少年，对此不须空懊恼。",
            "双飞燕子营新巢，舍后舍前秾绿交。",
            "长须但为酿曲米，春色尚余红药梢。"
        ],
        "notes": "",
        "id": "15bb78fe5ef083c698f5d1bd349ae995"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "密室",
        "preface": "",
        "paragraphs": [
            "密室可附火，小窗聊借明。",
            "风寒皆不到，温饱更何营。",
            "省事事自少，养心心亦清。",
            "床头犹有易，座右不须铭。"
        ],
        "notes": "",
        "id": "72b9d56a9c59e61a027283084afe2fff"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "久雨而雪",
        "preface": "",
        "paragraphs": [
            "两港水争长，四山云未归。",
            "忽闻雷虺虺，翻见雪霏霏。",
            "蜡屐老难出，竹炉谁共围。",
            "金乌无恙否，何事隠明晖。"
        ],
        "notes": "",
        "id": "738ad063a40ee0f3c763621261be6e71"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "清明日先茔挂楮钱",
        "preface": "",
        "paragraphs": [
            "昔人最重去坟墓，绝喜归来老一邱。",
            "岂是他山无笋蕨，只缘故国有松楸。",
            "百年暂住人间世，千古俱为地下游。",
            "色境悲欢虽梦事，楮钱聊挂树梢头。"
        ],
        "notes": "",
        "id": "1aaf27d1b8f4752095a91148af2d757f"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "将使有诗许移厨双溪次其韵  其一",
        "preface": "",
        "paragraphs": [
            "舣舟柳岸载清尊，招我花边一赏春。",
            "莫笑看花人已老，白头曾是少年人。"
        ],
        "notes": "",
        "id": "c7c77208e5406468ca2253198d546f60"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "将使有诗许移厨双溪次其韵  其二",
        "preface": "",
        "paragraphs": [
            "石上漥尊可置杯，石边更可著浯台。",
            "旁人不识溪山趣，将谓寻春特地来。"
        ],
        "notes": "",
        "id": "e168101d85609d18539ec238fdcd2ca0"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "将使有诗许移厨双溪次其韵  其三",
        "preface": "",
        "paragraphs": [
            "莫春天气渐清和，枝上红稀地上多。",
            "惟有松筠四时好，风枝雨叶绿婆娑。"
        ],
        "notes": "",
        "id": "cf378c746fb6d1d7f058e8b1984d7e86"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "新晴",
        "preface": "",
        "paragraphs": [
            "度腊殊多雨，开年亦未晴。",
            "地卑常础润，月堕忽霜明。",
            "茅舍烟犹湿，秧畴水可耕。",
            "幽花并细草，随意也欣荣。"
        ],
        "notes": "",
        "id": "2647bc06a4811ac85e96c36f26917e12"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "和董叔重韵",
        "preface": "",
        "paragraphs": [
            "秀色惊老眼，见此千丈松。",
            "门如翟廷尉，人愧王沂公。",
            "骊珠损佳惠，衰迟岂宜蒙。",
            "三复不能已，一室生清风。"
        ],
        "notes": "",
        "id": "c6257a0d4ac5416fad14a6238a035116"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "题黄元静广先楼",
        "preface": "",
        "paragraphs": [
            "闻道楼居好，翚飞百尺余。",
            "箕裘能袭旧，丹雘遂如初。",
            "生理万锺粟，义方千卷书。",
            "家声将益大，车马炫门闾。"
        ],
        "notes": "",
        "id": "babcf9859f77d916715268ef1b0785e0"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "社日",
        "preface": "",
        "paragraphs": [
            "日暖泥融燕子飞，海棠深浅注臙脂。",
            "一杯社日治聋酒，报答春光烂漫时。"
        ],
        "notes": "",
        "id": "a83473217e43b4694b06a73da16cfce3"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "喜晴  其一",
        "preface": "",
        "paragraphs": [
            "雨过千畦𫁂䅉黄，趁晴刈获可登场。",
            "田家子妇开眉语，白粲新炊满屋香。"
        ],
        "notes": "",
        "id": "3dd5df57f70477d93b5107d6c7313295"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "喜晴  其二",
        "preface": "",
        "paragraphs": [
            "雨过儿童饱饭牛，趁晴耕垦种来牟。",
            "田家作苦无储蓄，待哺全须麦有秋。"
        ],
        "notes": "",
        "id": "fafcb73676bb6a17b6e006baff4e2391"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "舟行到满塘",
        "preface": "",
        "paragraphs": [
            "苹花双港静，莲叶一舟轻。",
            "白石波间走，青山路外行。",
            "鯈鱼方自乐，鸥鸟不须惊。",
            "拥鼻蓬窗底，翛然午吹生。"
        ],
        "notes": "",
        "id": "aa6792f5c1efe1b76afd19ab0b50d3f5"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "秋夜",
        "preface": "",
        "paragraphs": [
            "索索风叶响，寒生秋夜深。",
            "闲思千古事，虚费一生心。",
            "命薄谋多拙，年衰病易侵。",
            "黄粱今梦觉，高枕卧山林。"
        ],
        "notes": "",
        "id": "1f7d879b5c6116799ffe8d1c4c44104e"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "壬申十二月二十八夜雷",
        "preface": "",
        "paragraphs": [
            "残腊方淫雨，中宵忽怒雷。",
            "更长频展转，梦断但惊猜。",
            "冻雪何时解，春风几日来。",
            "龙蛇今在蛰，墐户不宜开。"
        ],
        "notes": "",
        "id": "20189886e4016d331947362c3b1d192c"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "初春苦寒久不到双溪成长句书怀",
        "preface": "",
        "paragraphs": [
            "老去颇多病，苦寒摧折之。",
            "袍茧非不温，不能护清羸。",
            "蒲团稳附火，蓄缩如冻龟。",
            "西山有桃李，借问惟枯枝。",
            "好花何时开，仲春以为期。",
            "荣悴自相代，出处亦有宜。",
            "天寒但深藏，日暖当游嬉。",
            "强健不须喜，老死何必悲。",
            "晓日升扶桑，莫还入崦嵫。",
            "置之勿复道，理达心何疑。",
            "及时且行乐，花边倾一巵。"
        ],
        "notes": "",
        "id": "9ab71b437f06ddedfcf8a0345eecbe9e"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "和将使早雪",
        "preface": "",
        "paragraphs": [
            "晓日藏明恐雪羞，远山含暝更云浮。",
            "不须苦道丰年瑞，拥衲炉边索酒舟。"
        ],
        "notes": "",
        "id": "1784c8b6e80f578e7cb72bf818bb31a9"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "又和早雪韵",
        "preface": "",
        "paragraphs": [
            "梦觉流苏寒栗冽，晓起方知天酿雪。",
            "松公变色失苍髯，竹士垂头摧直节。",
            "倚楼四望无红尘，疑是身居银汉津。",
            "千林一色皆玉树，不许梅花先得春。"
        ],
        "notes": "",
        "id": "19ee00a3f6ec82e32f123cff9fe7b9de"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "梅花  其一",
        "preface": "",
        "paragraphs": [
            "园林都未觉春风，蓓蕾枝头茁小红。",
            "要识十分清绝处，暗香疎影月明中。"
        ],
        "notes": "",
        "id": "66bc0173f351c3fef16a9a2b3778137d"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "梅花  其二",
        "preface": "",
        "paragraphs": [
            "欲向花边把一杯，喜逢腊尽又春回。",
            "直饶百岁为期限，能见梅花几度开。"
        ],
        "notes": "",
        "id": "6f8f414dcb6744e3a4902049cc6d2440"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "咏便坐梅花",
        "preface": "",
        "paragraphs": [
            "去年花下立，踟蹰搔白首。",
            "今日花边坐，病起更衰朽。",
            "老与病交侵，欢悰尚何有。",
            "人老不再少，花谢还复开。",
            "对花堪酌酒，畏病不举杯。",
            "寂寞重寂寞，春风何事来。"
        ],
        "notes": "",
        "id": "89e31d1200205a06a02ad4182c309b8c"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "病起",
        "preface": "",
        "paragraphs": [
            "羸躯方伏枕，冻骨倍加绵。",
            "自觉脾为约，医言脉太玄。",
            "不禁腰痛楚，仍苦膝拘挛。",
            "搔抑方能定，扶持仅可前。",
            "缊袍藏被底，炽炭倚炉边。",
            "衰谢诚宜尔，风寒实使然。",
            "迍邅虽有数，调护不无愆。",
            "初日忧难疗，兼旬幸稍痊。",
            "是身无实相，何术保余年。",
            "不死方成佛，长生乃是仙。",
            "阖棺宁再起，拔宅谩虚传。",
            "力岂能加命，人终不胜天。",
            "灾生虽或免，算尽必难延。",
            "只合情无滞，毋为疾所缠。",
            "穷通皆任运，逆顺但随缘。",
            "南亩无千斛，西山有数椽。",
            "饥当量腹食，困则曲肱眠。",
            "此乐人知少，浮休永息肩。"
        ],
        "notes": "",
        "id": "cff1c04a4f2a59cfbc31fef4314f77b4"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "双溪种花  其一",
        "preface": "",
        "paragraphs": [
            "双溪渐有杂花开，每日扶筇到一回。",
            "胜似名园空锁闭，主人至老不归来。"
        ],
        "notes": "",
        "id": "9448acd5a958775f4f3cd3cd5d3a77d8"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "双溪种花  其二",
        "preface": "",
        "paragraphs": [
            "苍头为我𣃁西山，扶病移花强自宽。",
            "纵不为花长作主，何妨留与后人看。"
        ],
        "notes": "",
        "id": "ee28229cdec8af0fcbd788499fab698e"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "春日有感",
        "preface": "",
        "paragraphs": [
            "拍岸晴波蘸柳丝，一双㶉𫛶浴红衣。",
            "可怜陌上花开尽，不见鱼轩缓缓归。"
        ],
        "notes": "",
        "id": "2304c0ada51e6c965d010aaf2a9d05d6"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "题汪尉立之快合  其一",
        "preface": "",
        "paragraphs": [
            "市廛属耳太喧嚣，林薮藏身又寂寥。",
            "负郭面溪开小合，个中登览独逍遥。"
        ],
        "notes": "",
        "id": "c65c44f18f1dfafee2088b1b3be11976"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "题汪尉立之快合  其二",
        "preface": "",
        "paragraphs": [
            "傍簷古木绿阴阴，下有清溪可洗心。",
            "燕坐红尘飞不到，何须风过一披襟。"
        ],
        "notes": "",
        "id": "5f74ca76b360ec33cb1caac3aa8c24cd"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "将使有诗欲移具相邀到双溪因次韵",
        "preface": "",
        "paragraphs": [
            "缅思花下饮，岁月易侵寻。",
            "人老今华发，春深半绿阴。",
            "挥毫来妙语，移具有佳音。",
            "草木生光彩，青藜肯下临。"
        ],
        "notes": "",
        "id": "11b50c6222d33814ec8c901a47cf80ad"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "和何元清韵九绝  其一",
        "preface": "",
        "paragraphs": [
            "春深遶屋绿阴稠，却扫无人识冗侯。",
            "独肯敂关相劳问，不妨挟册共藏修。"
        ],
        "notes": "",
        "id": "d7b3fa044aa328584ae36c08e3719c48"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "和何元清韵九绝  其二",
        "preface": "",
        "paragraphs": [
            "丝竹无缘在后堂，肉羞不辨出东房。",
            "金徽弹罢惟清坐，共挹熏炉一穗香。"
        ],
        "notes": "",
        "id": "edb155960cf1da4ca57f6eaacf3bf114"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "和何元清韵九绝  其三",
        "preface": "",
        "paragraphs": [
            "屋边花萼自离披，屋底臞儒但著书。",
            "游冶郎君应冷笑，不能暇逸独何欤。"
        ],
        "notes": "",
        "id": "b5872eba332f5fdcd98b0d26d9f1ab4e"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "和何元清韵九绝  其四",
        "preface": "",
        "paragraphs": [
            "老来视听稍精明，休问如何太瘦生。",
            "还信闲中安乐否，龟巢莲叶喜身轻。"
        ],
        "notes": "",
        "id": "187a177345576062076f350f7c0810ad"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "和何元清韵九绝  其五",
        "preface": "",
        "paragraphs": [
            "觅官安用羡登仙，求富何须愿执鞭。",
            "洙泗从游多达者，箪瓢颜子独称贤。"
        ],
        "notes": "",
        "id": "791202ad974a231f0387718666565692"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "和何元清韵九绝  其六",
        "preface": "",
        "paragraphs": [
            "青眼虽惭阮嗣宗，为君解榻席相重。",
            "菜羹蔬食能甘否，自昔人言俭易容。"
        ],
        "notes": "",
        "id": "74463cc63c20398cbc7b412bb2390550"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "和何元清韵九绝  其七",
        "preface": "",
        "paragraphs": [
            "莫年筑室北山边，自笑浑无塞屋钱。",
            "巾褐翛然穷亦乐，岂曾有梦到金莲。"
        ],
        "notes": "",
        "id": "17b2657b7d86b21e71fb076b4d14b4af"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "和何元清韵九绝  其八",
        "preface": "",
        "paragraphs": [
            "一洗平生筝笛耳，极知绿绮有遗音。",
            "君臣庆会休三弄，泉石膏肓不可针。"
        ],
        "notes": "",
        "id": "25bb75d8e7c45d9fde787fdeb5845a7b"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "和何元清韵九绝  其九",
        "preface": "",
        "paragraphs": [
            "焦桐为我发哀弹，但觉清风遶指寒。",
            "老大虽思闻古调，莫弹别鹄感离鸾。"
        ],
        "notes": "",
        "id": "a5fd076ef9b3a7cc4d7bc8c3a288d6a3"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "双溪即事",
        "preface": "",
        "paragraphs": [
            "竹底开幽径，山根结小楼。",
            "谁知多病苦，自判一生休。",
            "舟著平沙尾，桥横古渡头。",
            "往来皆物役，却扫独无求。"
        ],
        "notes": "",
        "id": "717b8d709b13b5a3d86a3eb84b9f2149"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "清老画双溪壁以诗谢之",
        "preface": "",
        "paragraphs": [
            "老夫哦诗耸两肩，落笔不停称腹稿。",
            "缘诗写出无声句，画史追之谁得到。",
            "为予壁上留真迹，水墨纤秾任挥扫。",
            "石根竹树极萧森，中著羽虫疑叫噪。",
            "虽然画意不画形，形意两全方笔老。",
            "熟视时时自首肯，从旁见者皆称好。",
            "师言此亦吾余事，佛祖玄关须探讨。",
            "未宜直说色是空，不著色空斯见道。"
        ],
        "notes": "",
        "id": "65a3b2f4fc097c687ee6d162731fa762"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "用元韵答清老  其一",
        "preface": "",
        "paragraphs": [
            "巧匠胸中有全室，能文纸上无脱稿。",
            "老禅善画亦如是，毛锥未出意先到。",
            "解衣盘薄小经营，蓦然挥洒笔如扫。",
            "我思诗画本一律，众作徒多等蝉噪。",
            "画手无如王右丞，一似诗中杜陵老。",
            "正缘此老襟韵高，工拙奇常无不好。",
            "斲轮妙处不可传，此事难从笔端讨。",
            "由来万法生一心，贯彻精粗无二道。"
        ],
        "notes": "",
        "id": "14aef82557bf6d6395ffffc3f4b63e32"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "用元韵答清老  其二",
        "preface": "",
        "paragraphs": [
            "篆车创始自稚轮，筦簟从初但蒲稿。",
            "诗到晚唐非不佳，少似国风能理到。",
            "嗟予耄矣弃颖泓，卧病终年长却扫。",
            "客无脱屦一榻悬，人不到门群雀噪。",
            "敢意支郎念岑寂，时将妙语起衰老。",
            "若人搜句乃余事，虽不雕镌自精好。",
            "况于佛祖可呵骂，岂无魔外宜攻讨。",
            "早办山居一把茅，为我长歌歌证道。"
        ],
        "notes": "",
        "id": "92d31d73b1538fb31f97060bc8254ff7"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "用元韵答清老  其三",
        "preface": "",
        "paragraphs": [
            "平生言语苦不工，甲乙未能成类稿。",
            "曩时陶谢以诗鸣，竭力追随终莫到。",
            "上人词锋极痛快，睥睨千人军可扫。",
            "长须惊喜见此客，无怪绕枝鳱鹊噪。",
            "师言能诗且工画，笔仗须先知嫩老。",
            "复言能画亦饱参，亹亹玄谈听更好。",
            "吾闻法海深又深，性珠可得不可讨。",
            "若除诗画与谈禅，未审云何真悟道。"
        ],
        "notes": "",
        "id": "9612d39b05c1a4ea9dce9e0151fa77d0"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "舟行到𦭵莪和清老韵  其一",
        "preface": "",
        "paragraphs": [
            "沙尾维舟傍水杨，主人延我坐中堂。",
            "山焦石裂方亭午，借得微风一霎凉。"
        ],
        "notes": "",
        "id": "fa603e205e5b6cf6675b5f00afcec219"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "舟行到𦭵莪和清老韵  其二",
        "preface": "",
        "paragraphs": [
            "诗中巧手妙穿杨，便可阶升屈宋堂。",
            "句挟冰霜堪却暑，令人心地亦清凉。"
        ],
        "notes": "",
        "id": "586b9f1cc93685d172b042b65105b1ca"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "和清老韵  其一",
        "preface": "",
        "paragraphs": [
            "不作麒麟楦，方知外物轻。",
            "杜门便野处，蹑屐饱山行。",
            "未说穷通乐，宜无宠辱惊。",
            "颓龄宁有几，聊尔憇劳生。"
        ],
        "notes": "",
        "id": "787115adc79e4361bea174ace4fa4e26"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "和清老韵  其二",
        "preface": "",
        "paragraphs": [
            "蝉蜕尘埃外，翛然世累轻。",
            "开堂聊演说，杖锡遂飞行。",
            "画妙人难及，诗豪我亦惊。",
            "笔端游戏尔，法忍贵无生。"
        ],
        "notes": "",
        "id": "e9a3911e7477b07fbfb9603de78c4190"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "双溪即事",
        "preface": "",
        "paragraphs": [
            "筑室依林麓，开门向水涯。",
            "经过无俗驾，附近少人家。",
            "洄洑潭成沫，嵌空石有漥。",
            "幽居谁是伴，凫雁聚平沙。"
        ],
        "notes": "",
        "id": "a1d85c8052c38a31d7345571dd194061"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "舟行过白石见将使夜宿毛家林翌日到𦭵莪却回和清老",
        "preface": "",
        "paragraphs": [
            "苍头倦晨炊，卯饭几及午。",
            "溯流赤日中，舟子亦良苦。",
            "鱼跃恋芳饵，鸥飞避鸣橹。",
            "仙翁所退藏，好境自呈露。",
            "溪水清可鉴，山云横不度。",
            "坐断泉石幽，不受尘土污。",
            "问之何所得，妙处难悉数。",
            "初非练玉泉，亦不鸣天鼓。",
            "人癯道方肥，心远貌亦古。",
            "老衲同我来，得句时一吐。",
            "物色尽诗材，笔底随指呼。",
            "行行更前之，系缆日未莫。",
            "转柂涉奔湍，支筇入幽坞。",
            "倦甚宿茅茨，睡熟不能寤。",
            "迟明又蓐食，凌风上前浦。",
            "重露雨点疎，晴岚云气布。",
            "蝗蝻尚飞扬，禾稼难爱护。",
            "村落有狗偷，耄倪且狼顾。",
            "念此一悄然，回舟双港渡。",
            "空羡皎然师，诗成有神助。"
        ],
        "notes": "",
        "id": "5e6b4cfc7c85bd3d6cefe899c767c0c6"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "哭吴耀远",
        "preface": "",
        "paragraphs": [
            "孤陋无如我，交亲頼有君。",
            "方图来往数，岂意死生分。",
            "自卜牛眠地，今归马鬣坟。",
            "不能浇斗酒，忍遽述铭文。"
        ],
        "notes": "",
        "id": "bb2263f62081b68735096b503bab8696"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "俞义夫挽诗",
        "preface": "",
        "paragraphs": [
            "恩爱周姻族，宽和善里闾。",
            "年高无悔吝，身没有名誉。",
            "愿见今何及，从游旧亦疎。",
            "若修耆旧传，言行可追书。"
        ],
        "notes": "",
        "id": "757664fa769e26afb56bcb6b7b2ad33b"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "拒霜花",
        "preface": "",
        "paragraphs": [
            "池上木芙蓉，晓寒摧折之。",
            "绿叶未尽雕，红芳已先萎。",
            "空得拒霜名，憔悴不自持。",
            "人生亦如此，荣盛须及时。",
            "少壮不久留，老疾仍相随。",
            "腾腾当任运，惨惨徒自悲。",
            "万古同有尽，华颠无再缁。",
            "及今幸强健，不乐将何为。"
        ],
        "notes": "",
        "id": "a260a2352df3cb438b1c4a2415f03fce"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "冬至日雪",
        "preface": "",
        "paragraphs": [
            "日脚初添一线长，飞花撩乱压微阳。",
            "朱门满酌羊羔酒，谁念茅茨有绝粮。"
        ],
        "notes": "",
        "id": "d40c201b9e0c062bdbdb3a7ae51a3f64"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "次日快晴",
        "preface": "",
        "paragraphs": [
            "曈曈晓日射窗明，急雪漫空快得晴。",
            "田父饭牛应喜甚，东臯泽泽可深耕。"
        ],
        "notes": "",
        "id": "4d73246d8b9e3202213245db8207c7df"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "早梅",
        "preface": "",
        "paragraphs": [
            "似无还有暗香来，知是春风到早梅。",
            "一岁一番花似玉，老人见得几番开。"
        ],
        "notes": "",
        "id": "e3f7cf1e80140421a9abd6853a00923e"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "脚婆",
        "preface": "",
        "paragraphs": [
            "竹奴夏日凉，脚婆冬夜燠。",
            "二物不同时，皆堪伴幽独。",
            "自吾失伉俪，一纪谁与宿。",
            "年高气血衰，日短天地肃。",
            "鱼眼夜不瞑，鸡肤冻生粟。",
            "伏枕屡展转，挟纩但拳曲。",
            "脚婆当此时，贵重如金玉。",
            "爨釜蟹眼生，汲之满皤腹。",
            "暖气所熏蒸，羸躯任伸缩。",
            "粉黛工取怜，自可荐衾褥。",
            "岂不辟沍寒，而能动情欲。",
            "不如此瓠壶，但可暖吾足。",
            "貌丑不妩媚，坐稳无颠覆。",
            "妄想何从生，黎明睡犹熟。"
        ],
        "notes": "",
        "id": "c13705e91216b6992b432d1ae716b121"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "李忠甫见惠长牋以诗谢之",
        "preface": "",
        "paragraphs": [
            "寂寂罗雀门，日见交游疎。",
            "短李不我弃，一年憩琴书。",
            "青衿孺子辈，共喜得范模。",
            "黄鹄有远志，樊笼不可拘。",
            "今将舍我去，雅意何勤渠。",
            "骈俪出妙语，简洁无费辞。",
            "卷置怀袖间，报之欠琼琚。",
            "惟期在明秋，刷羽摩天衢。"
        ],
        "notes": "",
        "id": "41070260fb6ea0bc91da715a8f9976d5"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "病中即事三首  其一",
        "preface": "",
        "paragraphs": [
            "附火肤革燥，远火寒惨惨。",
            "坐卧置汤婆，稍觉两足暖。",
            "抓搔不停手，苛痒殊未减。",
            "饮食固多忌，所幸能强饭。",
            "客至不出迎，予非敢疎懒。"
        ],
        "notes": "",
        "id": "8cdd129404cdaaa9f9e458b69413c8c8"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "病中即事三首  其二",
        "preface": "",
        "paragraphs": [
            "块坐小窗下，簷牙乌鹊语。",
            "飞飞去复来，遶树鸣不已。",
            "料汝必不误，顾我亦何喜。",
            "恐有行人来，未知谁氏子。"
        ],
        "notes": "",
        "id": "97bbb1b269d5dbd9656ecdae80a4e980"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "病中即事三首  其三",
        "preface": "",
        "paragraphs": [
            "浃旬不见日，冻云塞天宇。",
            "儿童相与言，雪意恐未已。",
            "一月见三白，为瑞亦足矣。",
            "老夫固畏寒，贫者忧冻死。",
            "六出乱飞花，不如晴可喜。"
        ],
        "notes": "",
        "id": "79429a677ea316c73218ce9bddb3b358"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "子用惠鱼四轴以诗谢之  其一",
        "preface": "",
        "paragraphs": [
            "四幅溪藤任卷舒，管城幻出化龙鱼。",
            "风雷定似梭飞走，莫误呼儿觅素书。"
        ],
        "notes": "",
        "id": "4045edf21d340f20044ef0f215b9722e"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "子用惠鱼四轴以诗谢之  其二",
        "preface": "",
        "paragraphs": [
            "掉尾扬鬐气象闲，或潜或跃出毫端。",
            "非鱼知得鱼如许，岂在濠梁子细观。"
        ],
        "notes": "",
        "id": "a69959e505f138a5d088d803baaf80d3"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "石倅宗卿挽诗  其一",
        "preface": "",
        "paragraphs": [
            "洁白心如玉，宽和气似春。",
            "索居当晚岁，取友得斯人。",
            "婺女书难再，泉南迹已陈。",
            "天高不可问，反袂独伤神。"
        ],
        "notes": "",
        "id": "9d58ceb353b641e84c33fdd7cc23b4e6"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "石倅宗卿挽诗  其二",
        "preface": "",
        "paragraphs": [
            "能吏今非少，纯儒古亦稀。",
            "斯人胡不寿，吾道岂其非。",
            "才自堪时用，心难与义违。",
            "九原无起日，谁复可同归。"
        ],
        "notes": "",
        "id": "6a65236f5a2d00039936a07eff55fd75"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "病中书怀",
        "preface": "",
        "paragraphs": [
            "鹤骨鸡肤不耐寒，那堪癣疥更斑斓。",
            "开年惨淡阴兼雨，终日抓搔寝不安。",
            "未可给扶亲几杖，岂能见客摄衣冠。",
            "人言剥复相更代，频把韦编反对观。"
        ],
        "notes": "",
        "id": "172c61147a1cdf2d3220cf8d50510ee1"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "追念将使叔",
        "preface": "",
        "paragraphs": [
            "青山横白云，野色极潇洒。",
            "见者必属目，宝相在其下。",
            "此翁强健时，门外无车马。",
            "夫岂固绝交，欲与无可者。",
            "独我时扣关，辞色颇相假。",
            "玄禅到佛祖，妙句近风雅。",
            "万事已陈迹，哀思泪盈把。",
            "即之不复见，去之不忍舍。",
            "优婆塞何为，酌水日奠斝。",
            "三径草易荒，悲风遶松槚。"
        ],
        "notes": "",
        "id": "241beadc0bb73094ce356197ab1b5f00"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "和汪诚之韵",
        "preface": "",
        "paragraphs": [
            "昏昏未必晦，昭昭未必明。",
            "浑浑未必浊，漻漻未必清。",
            "吾道本自贵，国爵亦可并。",
            "所以鲁素王，但欲比老彭。",
            "嗟予久敛退，用志难峥嵘。",
            "吾友暂蟠蛰，侧耳春雷轰。",
            "韫椟足岂刖，扛鼎肩不頳。",
            "鼓行当擅场，敌者谁为勍。",
            "伫看庆多马，为彼酌兕觥。",
            "下视俗子陋，未识仁者荣。",
            "譬如黄流污，宁涴皎月晶。",
            "相期在远到，所急非小成。",
            "颇恨会遇疎，未免鄙吝生。",
            "大篇何舂容，雅思真和平。",
            "知君培其根，许我撷其菁。",
            "虚静能养心，笃实可存诚。",
            "此理君得之，底里期再倾。"
        ],
        "notes": "",
        "id": "22ad12add6db659f14bda3c124b68a5a"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "丙子重阳日有感",
        "preface": "",
        "paragraphs": [
            "南山木叶赤，北山木叶黄。",
            "秋色日夜变，白露将为霜。",
            "玄鸟去已久，候雁方南翔。",
            "携壶登高侣，满手萸菊香。",
            "佳节不可负，而我病在床。",
            "人老自多病，何为苦悲伤。",
            "去年重阳日，贵孙在我旁。",
            "知我爱敬客，拱立传壶觞。",
            "十五未冠巾，总角颀而长。",
            "望其有成立，门户生辉光。",
            "前楼千卷书，可以识义方。",
            "南亩千斛谷，可以充积仓。",
            "一旦舍我去，冰炭交中肠。",
            "万物皆有尽，死生理之常。",
            "修短百年间，何必论彭殇。",
            "岂不自开释，念之终难忘。",
            "长歌意无尽，歌罢还凄凉。",
            "悲风扣林木，为我号清商。"
        ],
        "notes": "",
        "id": "c5c516cdd69520ebf96f437d1a660cee"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "九月二十九日到思溪庄避人事十月初四日过生朝方归初三日早恕子遣人来送酒食并词二阕因成唐律二首  其一",
        "preface": "",
        "paragraphs": [
            "僻远无来客，尪羸厌久生。",
            "拥炉便独坐，扶杖懒徐行。",
            "中岁失怙恃，晚年无弟兄。",
            "绝知来日短，万事可忘情。"
        ],
        "notes": "",
        "id": "7916e06b6a104c96d91043aaa644ce55"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "九月二十九日到思溪庄避人事十月初四日过生朝方归初三日早恕子遣人来送酒食并词二阕因成唐律二首  其二",
        "preface": "",
        "paragraphs": [
            "人事有酬酢，山居方寂寥。",
            "三时缠宿疾，十月见生朝。",
            "瘦骨添绵护，枯肠怯酒浇。",
            "为予歌一曲，亦足慰无聊。"
        ],
        "notes": "",
        "id": "f296a56b57f09399577ee6150e3cae6d"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "与滕元英",
        "preface": "",
        "paragraphs": [
            "君尚精神健，吾真气血衰。",
            "肯来同晤语，别去即怀思。",
            "不厌经过数，惟忧后会迟。",
            "春暄宜缓步，何必以秋期。"
        ],
        "notes": "",
        "id": "4bd4e650cfa294f61290fbd05ff31668"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "赠平首座",
        "preface": "",
        "paragraphs": [
            "家在青山下，投闲岁月多。",
            "杜门长却扫，杖锡独经过。",
            "学佛非无法，哦诗恐是魔。",
            "愿言行古路，莫遣覆藤萝。"
        ],
        "notes": "",
        "id": "667d62086267f347edbcc2535ac4e60e"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "再赠平首座",
        "preface": "",
        "paragraphs": [
            "南涧谁人扫劫灰，行缠恰自冷泉回。",
            "式公昔日曾留誓，大用今生乃再来。",
            "应是伽蓝当更造，岂关回禄故为灾。",
            "上头更有华严界，弹指重重殿合开。"
        ],
        "notes": "",
        "id": "9bf999b736e39da1355c5dd77824bb63"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "杜工部有同谷七歌其辞高古难及而音节悲壮可拟也用其体作七歌观者不取其辞取其意可也  其一",
        "preface": "",
        "paragraphs": [
            "有客有客字晦叔，东臯岁收可𫗴粥。",
            "何为得饱尚多忧，岂是老穷无止足。",
            "十日之中九日病，以杖扶行惧颠覆。",
            "呜呼一歌兮歌意长，风林助我鸣悲商。"
        ],
        "notes": "",
        "id": "0708a0b300c8e9d7669c23602a56cd80"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "杜工部有同谷七歌其辞高古难及而音节悲壮可拟也用其体作七歌观者不取其辞取其意可也  其二",
        "preface": "",
        "paragraphs": [
            "有母有母年七十，一室枵然徒壁立。",
            "茹蔬啜粥不怨尤，卧病在床无药物。",
            "我为举子得一官，南陔之养嗟何及。",
            "呜呼二歌兮歌转悲，羞见慈乌随母飞。"
        ],
        "notes": "",
        "id": "52fba74d54d6ae1349b6423f1a956e7b"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "杜工部有同谷七歌其辞高古难及而音节悲壮可拟也用其体作七歌观者不取其辞取其意可也  其三",
        "preface": "",
        "paragraphs": [
            "有弟有弟手足亲，与我鼎立成三人。",
            "叔氏鳏居苦多病，季子宦游依旧贫。",
            "吾兄既终弟亦逝，岁晚惸惸惟一身。",
            "呜呼三歌兮歌意放，歌罢无言坐惆怅。"
        ],
        "notes": "",
        "id": "66b4c891aff872de6bc40967cf53aa5b"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "杜工部有同谷七歌其辞高古难及而音节悲壮可拟也用其体作七歌观者不取其辞取其意可也  其四",
        "preface": "",
        "paragraphs": [
            "有妹有妹家苦贫，补纫组织多辛勤。",
            "二男三女未婚嫁，已见宿草生孤坟。",
            "问疾吊丧俱不及，念此不置长酸辛。",
            "呜呼四歌兮歌更苦，往事关心谁可语。"
        ],
        "notes": "",
        "id": "cff84c27c428d6e25215a25780fd9719"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "杜工部有同谷七歌其辞高古难及而音节悲壮可拟也用其体作七歌观者不取其辞取其意可也  其五",
        "preface": "",
        "paragraphs": [
            "有子有子共七人，六子短命一子存。",
            "后固无穷前万古，浮生修短何足论。",
            "天属情钟在我辈，岁月虽久哀如新。",
            "呜呼五歌兮三叹息，理不胜情难自释。"
        ],
        "notes": "",
        "id": "8033a45df423187809a292776ec6d8f3"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "杜工部有同谷七歌其辞高古难及而音节悲壮可拟也用其体作七歌观者不取其辞取其意可也  其六",
        "preface": "",
        "paragraphs": [
            "有孙有孙未冠巾，颀颀状貌如成人。",
            "谓其长大习诗礼，他年可望高吾门。",
            "岂期一旦舍我去，白首老翁徒痛心。",
            "呜呼六歌兮音调急，独坐吞声襟袖湿。"
        ],
        "notes": "",
        "id": "bdad2d4e886c363bd7dd4c2275e75677"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "杜工部有同谷七歌其辞高古难及而音节悲壮可拟也用其体作七歌观者不取其辞取其意可也  其七",
        "preface": "",
        "paragraphs": [
            "有妇有妇嫔吾孙，仅能朞月问晨昏。",
            "吉凶自古不可定，所以贺吊更在门。",
            "人言贫家女难嫁，岂料既嫁俄不存。",
            "呜呼七歌兮意不尽，频年多难天难问。"
        ],
        "notes": "",
        "id": "d91faec21734915495b6d4e2a9f06cc0"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "七夕一绝句",
        "preface": "",
        "paragraphs": [
            "轻云卷箔月钩垂，正是青楼乞巧时。",
            "牛女相望隔河汉，浪传天上有佳期。"
        ],
        "notes": "",
        "id": "14d22c3e2e908c6ebab624206e65505b"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "赠刘术士",
        "preface": "",
        "paragraphs": [
            "闻子能知算，逢予屡索诗。",
            "诸公多妙语，老我更何辞。",
            "久客丹心苦，修途茧足疲。",
            "秋深风露冷，归去莫迟疑。"
        ],
        "notes": "",
        "id": "d372e91bd8f73ed208db87d1f5962d9e"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "与赵道人",
        "preface": "",
        "paragraphs": [
            "欲上青云却垂翅，归来扫轨空山里。",
            "道人说相来敂关，酒半醺酣谈亹亹。",
            "我今布褐终余年，岂论燕颔并鸢肩。",
            "谓予形是朱顶鹤，两眼藏神高颊颧。",
            "彭殇寿夭谁无死，不将动目摇湛水。",
            "道人去后若复来，定应难相壶邱子。"
        ],
        "notes": "",
        "id": "48abd91691783b3b1ea9a0d6ad0c3bed"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "嘉定丁丑十二月谋葬贵孙老病不能与事但此心伤痛因成小诗以写其哀",
        "preface": "",
        "paragraphs": [
            "念汝方青鬓，嗟予久白须。",
            "在亡终不免，寿夭太相殊。",
            "有恨心如割，无言泪陨珠。",
            "何堪植马鬣，玉树閟黄垆。"
        ],
        "notes": "",
        "id": "2f21e82452767d2e0d7ee0e560419f1c"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "与三山相士林子和三绝  其一",
        "preface": "",
        "paragraphs": [
            "年登八十更何为，手足支离视听衰。",
            "自笑已如鸡失旦，不须苦说鹤知时。"
        ],
        "notes": "",
        "id": "883499308c298808411d4561324b9a7d"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "与三山相士林子和三绝  其二",
        "preface": "",
        "paragraphs": [
            "鸢肩燕颔刺天飞，自顾而今已后时。",
            "巾褐萧然成野老，有何情绪更哦诗。"
        ],
        "notes": "",
        "id": "4c33c14f4e1e397a0471c65f59f1bc23"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "与三山相士林子和三绝  其三",
        "preface": "",
        "paragraphs": [
            "鱼虾琐细不堪求，水涩溪寒欲断流。",
            "若敂侯门逢短李，钓鳌便可月为钩。"
        ],
        "notes": "",
        "id": "3a3f64f4db7ac3869303a9247f17953a"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "送徐尉移簿巴陵并简邓器先汪兼善",
        "preface": "",
        "paragraphs": [
            "两凫不到蓬莱峰，翩翩堕在葭苇丛。",
            "口谈世事懒揖客，劫回老眼瞻飞鸿。",
            "子真何事亦来此，培𪣻乃生千丈松。",
            "挥毫古锦贮白雪，缓颊玉麈生清风。",
            "相知苦恨相见晚，坐席未暖行匆匆。",
            "离骚满目江路冷，秋气欲赤江头枫。",
            "少留一日对欢伯，苍颜共变桃皮红。",
            "醉中出语最真实，为君款曲论心胸。",
            "我尝纵观洞庭水，水天一色光蒙蒙。",
            "仙人帝子不可见，日月出没沧波中。",
            "归来荒县窘朱墨，身如泽雉拘樊笼。",
            "君才凛凛万夫敌，天骥一出凡马空。",
            "不应拄笏栖枳棘，便合入幕依芙蓉。",
            "诸公得士喜推毂，从此奏赋明光宫。",
            "令君锦衣织青凤，先生玉气贯白虹。",
            "相逢问我令何如，为言黑头茁霜蓬。",
            "青云事业付公等，归去愿学柴桑翁。"
        ],
        "notes": "",
        "id": "bcc5517e9e4c8cbb2e1c0788f6409db0"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "用元韵答徐尉",
        "preface": "",
        "paragraphs": [
            "吟诗不耸肩两峰，陆沉雁鹜文书丛。",
            "银钩入眼光照牖，飞来白雪随云鸿。",
            "平生取友半天下，短蓬邂逅依长松。",
            "尉仙鲸海驾高浪，郡博凤律锵和风。",
            "诗翁巧手刻青玉，笑人击钵徒匆匆。",
            "怀归我正念篱菊，招魂谁为吟江枫。",
            "鼎来徐穉笔如扫，瞬息奇怪浮青红。",
            "倾倒五色昆仑渠，洗涤万斛尘埃胸。",
            "翩然舍去友三士，碧云莫合天冥蒙。",
            "世间英杰不易得，一朝聚会江城中。",
            "才华俱合上金马，骨相元自居纱笼。",
            "县斋冰合只悬榻，举手咄咄时书空。",
            "把杯相属傥相忆，更寄出水新芙蓉。",
            "天球固是清庙器，牛铎或中黄钟宫。",
            "当怜窘步困老骥，莫诮豪气无雄虹。",
            "秋月照人光耿耿，秋风脱木声蓬蓬。",
            "流年腕脱不须恨，外物乘除观塞翁。"
        ],
        "notes": "",
        "id": "f18a2b16f2dfbb3133247379c1c37354"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "次韵朱晦翁十梅 江梅",
        "preface": "",
        "paragraphs": [
            "玉色不受垢，照影清江滨。",
            "江雪岂不寒，枝头浑似春。"
        ],
        "notes": "",
        "id": "947ff78f7c5cf9b92b7f2c8aa6661fc2"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "次韵朱晦翁十梅 岭梅",
        "preface": "",
        "paragraphs": [
            "北枝未春风，南枝先暖雪。",
            "吹香祇自怜，驿使音尘绝。"
        ],
        "notes": "",
        "id": "910b5e61bf110dd9a9caa86aa6e5c504"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "次韵朱晦翁十梅 野梅",
        "preface": "",
        "paragraphs": [
            "迥野殊寂寥，孤芳太清绝。",
            "暗香疑有无，似亦畏攀折。"
        ],
        "notes": "",
        "id": "d370d044b875302445bf67e490cedb4a"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "次韵朱晦翁十梅 早梅",
        "preface": "",
        "paragraphs": [
            "皎皎姑射仙，缟衣而黄里。",
            "一别如许时，见之先失喜。"
        ],
        "notes": "",
        "id": "158486b339f325573f67bf222aa0f343"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "次韵朱晦翁十梅 寒梅",
        "preface": "",
        "paragraphs": [
            "花开有底急，迫此岁律残。",
            "捷报春信来，不知冰雪寒。"
        ],
        "notes": "",
        "id": "57664eb3b84a19add4628ca15cc1f91c"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "次韵朱晦翁十梅 小梅",
        "preface": "",
        "paragraphs": [
            "点缀鹤膝枝，无谓花萼小。",
            "亦有鼎实存，相期春事了。"
        ],
        "notes": "",
        "id": "5e7f8df2c2c01575d3a7ec92f3edd106"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "次韵朱晦翁十梅 疏梅",
        "preface": "",
        "paragraphs": [
            "诗人自情亲，俗子极交浅。",
            "所以疏著花，即之风韵远。"
        ],
        "notes": "",
        "id": "44576a0bc92bd9de974e1decd37ce2ab"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "次韵朱晦翁十梅 枯梅",
        "preface": "",
        "paragraphs": [
            "虬根蚀土石，老干饱霜雪。",
            "孙枝吐春妍，靳惜那忍折。"
        ],
        "notes": "",
        "id": "26ff5f2327dd66579e4c513ea67e403d"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "次韵朱晦翁十梅 落梅",
        "preface": "",
        "paragraphs": [
            "幽人自爱花，花落恨岑寂。",
            "岂悟化工意，褪花方著实。"
        ],
        "notes": "",
        "id": "aabbd2f297e416b349a0c527f5e3f198"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "次韵朱晦翁十梅 赋梅",
        "preface": "",
        "paragraphs": [
            "岂无和靖诗，亦有广平赋。",
            "多为花写真，终难尽佳处。"
        ],
        "notes": "",
        "id": "5e12bfbcde4366728ad7268dfaab653d"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "题彭城馆画屏",
        "preface": "",
        "paragraphs": [
            "玉质青青竹弟，冰姿皎皎梅兄。",
            "上有大夫长鬣，岁寒谁更同盟。"
        ],
        "notes": "",
        "id": "f3e01f13ac838fabf0d08b29ad41f888"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "过涪翁墓二首  其一",
        "preface": "",
        "paragraphs": [
            "千古诗中老斫轮，久埋玉树去修文。",
            "野人指点青山下，此是黄家鲁直坟。"
        ],
        "notes": "",
        "id": "e599265efb1e3ac564261ca5c5dcda09"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "过涪翁墓二首  其二",
        "preface": "",
        "paragraphs": [
            "水行双井陆沉沉，洗我胸中三斗尘。",
            "人物只今虽寂寞，溪山依旧自清新。"
        ],
        "notes": "",
        "id": "cd7d8b7200cb88aba953b1b9b33d3d4c"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "送术士胡果",
        "preface": "",
        "paragraphs": [
            "羊肠世路只轮车，未老先衰半白须。",
            "欲买青山早归去，烦君算我有钱无。"
        ],
        "notes": "",
        "id": "77416ca7dd8c761cf71bfb911855512f"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "题谢艮斋桂山",
        "preface": "",
        "paragraphs": [
            "懒曳星辰履，归休背郭堂。",
            "诗成时走笔，客至即行觞。",
            "百本山椒树，三秋月窟秋。",
            "即之清可掬，人亦似幽芳。"
        ],
        "notes": "",
        "id": "bec38c7bb1049cb5e3d66d43be7623fc"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "解官到郡诸丈置酒岳阳楼招炎为客邓巴陵索诗",
        "preface": "",
        "paragraphs": [
            "重上危楼览洞庭，故人一笑对飞觥。",
            "君山只似艑山绿，江水不如湘水清。",
            "一日胜游成乐事，三年俗状夺诗情。",
            "天涯邂逅还离别，莫惜樽前底里倾。"
        ],
        "notes": "",
        "id": "59a4d7083dd0464c9ac33a1d1f72b4ca"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "浮碧亭",
        "preface": "",
        "paragraphs": [
            "凫舄飞来空翠间，万家联络拥风烟。",
            "个中杖屦宜频到，此外楼台总浪传。",
            "山似蓬莱差可近，水疑渤澥欲无边。",
            "湘妃度曲冯夷舞，招我骑鲸意亦仙。"
        ],
        "notes": "",
        "id": "69bcb940cf7f6f695b15f79404caab18"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "赠地理游晓山",
        "preface": "",
        "paragraphs": [
            "仙人白鹤渺烟霞，野日昏昏噪暮鸦。",
            "城外土馒同此味，墙头浊酒且须赊。",
            "堪舆信有玄通理，造物能私富贵家。",
            "宜尔何公微意在，石盘流水映桃花。"
        ],
        "notes": "",
        "id": "252cbbc7b6d25abbae392042067eb974"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "寄德莹弟二首  其一",
        "preface": "",
        "paragraphs": [
            "牢落羁旅隔楚东，青山梦入往来中。",
            "离心落雁惊秋雨，醉眼开花昨夜风。",
            "一壑若为甘小隠，三江何日挂归篷。",
            "谋生向坐文穷计，识破誵讹虑已空。"
        ],
        "notes": "",
        "id": "cc8a0d30a13684ab9ae8788a203e01b5"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "寄德莹弟二首  其二",
        "preface": "",
        "paragraphs": [
            "洞庭秋水望中天，侧目飞鸿断复连。",
            "得句信知神入梦，浇愁不惯酒中仙。",
            "秋风白发欺来日，夜雨青灯忆往年。",
            "用拙不妨消息好，关山明月两茫然。"
        ],
        "notes": "",
        "id": "99dac27463552474ed014340aa7dc302"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "秋日山所见野花",
        "preface": "",
        "paragraphs": [
            "风流浑似内家粧，也想春风不分香。",
            "从得倾城与倾国，牡丹人道是花王。"
        ],
        "notes": "",
        "id": "c9c9c67f351bc2f4cbca90028c59c8bd"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "临湘县崇惠庙词",
        "preface": "",
        "paragraphs": [
            "仙伯兮逍遥，共骑鹤兮云霄。",
            "西弱水兮东瀛洲，超然变化兮不可以留。",
            "农之田兮瘠田，仙弭节兮悯此民而勿去。",
            "白云横兮翠微，石室幽幽兮宜而燕娱。",
            "一窦之泉兮不溢不枯，仙顾而乐兮黄鹄翩其来归。",
            "有龙蛰兮于寒泉，潜而飞兮遥天。",
            "仙吹箫兮击鼓，老农酌醑兮互起舞。",
            "仙驭飞龙兮四郊甘雨，旱不为灾兮年谷屡丰，我民敬恭兮蒙仙之泽无穷。"
        ],
        "notes": "",
        "id": "1ba72049417157aea66dcd9aa8e8a94b"
    },
    {
        "author": "王炎",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "柳暗大堤曲，梅藏解佩人。"
        ],
        "notes": "",
        "id": "5fe3a7a41ea48ae1427a2d77ca174a2f"
    }
]