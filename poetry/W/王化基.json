[
    {
        "author": "王化基",
        "dynasty": "宋",
        "type": "诗",
        "rhythmic": "",
        "title": "送僧归护国寺  其一",
        "preface": "",
        "paragraphs": [
            "振锡诣华京，频频答龙灵。",
            "玉阶前见佛，金口内开经。",
            "论道穷纲赜，深玄极杳冥。",
            "褒崇恩烂熳，教化语丁宁。",
            "传作心中印，镌为坐右铭。",
            "云飞来北阙，鹤梦去东冥。",
            "鼓棹辞梁苑，扬帆过洞庭。",
            "到山开御札，鸾凤满岩扃。"
        ],
        "notes": "",
        "id": "a2d33049e332e79c753cc7218153e873"
    },
    {
        "author": "王化基",
        "dynasty": "宋",
        "type": "诗",
        "rhythmic": "",
        "title": "送僧归护国寺  其二",
        "preface": "",
        "paragraphs": [
            "岿然傍势浙江东，不羡金庭第一峰。",
            "法境常清五十里，妙莲今现几千重。",
            "清凉解洗枝头露，变现能飞钵底龙。",
            "平日旧游今复到，苍崖邃谷抱长松。"
        ],
        "notes": "",
        "id": "286f0e86798f94a6ec7aae9658c0731c"
    },
    {
        "author": "王化基",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "美璞未成终是宝，精钢宁折不为钩。"
        ],
        "notes": "",
        "id": "5237d791034d222ba64697450100b5f4"
    },
    {
        "author": "王化基",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "文章换桂一枝秀，清白传家两弟贫。"
        ],
        "notes": "",
        "id": "cef052a7dd47cf298441139948f7b35d"
    }
]