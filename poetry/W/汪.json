[
    {
        "author": "汪",
        "dynasty": "宋",
        "type": "词",
        "rhythmic": "如梦令",
        "title": "",
        "preface": "",
        "paragraphs": [
            "一只船儿没赛。",
            "七十六年装载。",
            "把柁更须牢，风饱蒲帆轻快。",
            "无碍。",
            "无碍。",
            "匹似子猷访戴。"
        ],
        "notes": "",
        "id": "f8df4d28156cebd27636c663e889a73f"
    },
    {
        "author": "汪",
        "dynasty": "宋",
        "type": "词",
        "rhythmic": "如梦令",
        "title": "",
        "preface": "",
        "paragraphs": [
            "几点弄晴微雨。",
            "翳日薄云来去。",
            "断送一番春，满径杨花飞絮。",
            "无语。",
            "无语。",
            "还是旧时院宇。"
        ],
        "notes": "",
        "id": "fe05c4e46df55f86c035a11aa2cc8fcc"
    },
    {
        "author": "汪",
        "dynasty": "宋",
        "type": "词",
        "rhythmic": "念奴娇",
        "title": "",
        "preface": "",
        "paragraphs": [
            "相逢草草，共吟诗、同醉杯中之物。",
            "评论三王讥五霸，谈辩喧哗邻壁。",
            "敲缺唾壶，击残如意，妙语飞华雪。",
            "无能为也，如何对此三杰。",
            "看取东野诗成，南昌书就，奈征车催发。",
            "后夜山深何处宿，红豆寒灯明灭。",
            "一老堪怜，两生未起，应念星星发。",
            "风传佳话，花村无犬惊月。"
        ],
        "notes": "",
        "id": "1d92ca57f1decd8b0d3a9441abdf0a10"
    },
    {
        "author": "汪",
        "dynasty": "宋",
        "type": "词",
        "rhythmic": "念奴娇",
        "title": "",
        "preface": "",
        "paragraphs": [
            "谁家野菜饭炊香，正是江南寒食。",
            "试问春光今几许，犹有三分之一。",
            "枝上花稀，柳间莺老，是处春狼藉。",
            "新来燕子，尚传晋苑消息。",
            "应记往日西湖，万家罗绮，见满城争出。",
            "急管繁弦嘈杂处，宝马香车如织。",
            "猛省狂游，恍如昨梦，何日重寻觅。",
            "杜鹃声里，桂轮挂上空碧。"
        ],
        "notes": "",
        "id": "9ab1d5a430a862a25bb4f5f797d2e70d"
    },
    {
        "author": "汪",
        "dynasty": "宋",
        "type": "词",
        "rhythmic": "水调歌头",
        "title": "",
        "preface": "",
        "paragraphs": [
            "落日水亭静，藕叶胜花香。",
            "时贤飞盖，松间喝道挟胡床。",
            "暑气林深不受，山色晚来逾好，顿觉酒尊凉。",
            "妙语发天籁，幽眇亦张皇。",
            "射者中，弈者胜，兴悠长。",
            "佳人雪藕，更调冰水赛寒浆。",
            "惊饵游鱼深逝，带箭山禽高举，此话要商量。",
            "溪上采菱女，三五傍垂杨。"
        ],
        "notes": "",
        "id": "164536b8d0411a2ff84d81eeaf01bbe4"
    },
    {
        "author": "汪",
        "dynasty": "宋",
        "type": "词",
        "rhythmic": "江城子",
        "title": "",
        "preface": "",
        "paragraphs": [
            "可是东风、当日欠商量。",
            "百紫千红春富贵，无半点，似渠香。"
        ],
        "notes": "",
        "id": "df2e36353fbb792066b4d7b3532ec253"
    },
    {
        "author": "汪",
        "dynasty": "宋",
        "type": "词",
        "rhythmic": "沁园春",
        "title": "",
        "preface": "",
        "paragraphs": [
            "民吾同胞，剖破藩篱，元是大家。",
            "故见之诰诏，视如子弟，谆勤恳切，悃愊无华。",
            "孝悌力田，职当劝相，起早非干为看花。",
            "亲酌酒，老农唯诺，句句仁芽。",
            "晓来犹觉寒些。",
            "看雨湿风吹旗□斜。",
            "笑吾生八十，尽谙农事，公筵既彻，更共烹茶。",
            "高唱豳风，敬酬令尹，王道桑麻乐有涯。",
            "春务急，见溪头杨柳，已可藏鸦。"
        ],
        "notes": "",
        "id": "71313f4816dfe84e112ce0cb7dc96d5b"
    },
    {
        "author": "汪",
        "dynasty": "宋",
        "type": "词",
        "rhythmic": "蝶恋花",
        "title": "",
        "preface": "",
        "paragraphs": [
            "午夜凉生风不住，河汉无声，时见疏星度。佳客伴君知未去，对床只欠潇潇雨。",
            "素月四更山外吐，金鸭慵添，消尽沈烟缕。料想玉楼人念处，归舟日望荷花浦。"
        ],
        "notes": "",
        "id": "c51a7d2762cdd7b6c7afaf2efb4ace8a"
    },
    {
        "author": "汪",
        "dynasty": "宋",
        "type": "词",
        "rhythmic": "西江月",
        "title": "",
        "preface": "",
        "paragraphs": [
            "千缕柳丝犹嫩，一星榆火初明。",
            "载将新意寿幽人。",
            "红袖持杯劝尽。",
            "老鹤自偏野性，沙鸥难比轻身。",
            "殷勤多谢祝长春。",
            "一笑东风夜静。"
        ],
        "notes": "",
        "id": "33c8086bbe2c17ee59f86030f92e4b83"
    },
    {
        "author": "汪",
        "dynasty": "宋",
        "type": "词",
        "rhythmic": "贺新郎",
        "title": "",
        "preface": "",
        "paragraphs": [
            "夜对灯花语。",
            "且随宜、果盘草草，两三杯数。",
            "翠玉环中园五亩，自唱山歌自舞。",
            "况今夜、尊前无暑。",
            "何用食前须方丈，更后车、何用婵娟女。",
            "这闲福，自心许。",
            "蓼花芦叶纷江渚。",
            "有沙边、寒蛩吟透，梧桐秋雨。",
            "羡甚满堂金玉富，未可学人渔取。",
            "怕天也、未曾相与。",
            "豹遁蛟藏泉可濯，有鬼神、呵护盘之阻。",
            "鲜可食，脍银缕。"
        ],
        "notes": "",
        "id": "6629b542adbc3d36ca166e6551f346e0"
    },
    {
        "author": "汪",
        "dynasty": "宋",
        "type": "词",
        "rhythmic": "贺新郎",
        "title": "",
        "preface": "",
        "paragraphs": [
            "帖子传新语。",
            "问自来、翰林学士，几多人数。",
            "或道江心空铸镜，或道艾人如舞。",
            "或更道、冰盘消暑。",
            "或道芸香能去蠹，有宫中、斗草盈盈女。",
            "都不管，道何许。",
            "离骚古意盈洲渚。",
            "也莫道、龙舟吊屈，浪花吹雨。",
            "只有辟兵符子好，少有词人拈取。",
            "谁肯向、帖中道与。",
            "绝口用兵两个字，是老臣、忠爱知艰阻。",
            "写此句，绛纱缕。"
        ],
        "notes": "",
        "id": "05709d58a8cb6c89a535216b6972861a"
    },
    {
        "author": "汪晫",
        "dynasty": "宋",
        "type": "词",
        "rhythmic": "贺新郎",
        "title": "",
        "preface": "",
        "paragraphs": [
            "田舍炉头语。",
            "便如何学得，三变美成家数。",
            "村酒三杯狂兴发，拔剑偶然起舞。",
            "只麽也、迎寒送暑。",
            "待草万言书上阙，似忧端、倚柱东邻女。",
            "卿相事，未易许。",
            "渔歌且和芙蓉渚。",
            "又何须、淫辞媟语，诃风诋雨。",
            "劝人生、且随缘分，分外一毫莫取。",
            "那富贵、由天付与。",
            "身蹈危机犹不觉，如布衣、自在都无阻。",
            "空博得，雪千缕。"
        ],
        "notes": "",
        "id": "896a9526c4c7af79eb191844cd078b7b"
    },
    {
        "author": "汪",
        "dynasty": "宋",
        "type": "词",
        "rhythmic": "鹧鸪词・瑞鹧鸪",
        "title": "",
        "preface": "",
        "paragraphs": [
            "伤时怀抱不胜愁。",
            "野水粼粼绿遍洲。",
            "满地落花春病酒，一帘明月夜登楼。",
            "明眸皓齿人难得，寒食清明事又休。",
            "只是鹧鸪三两曲，等闲白了几人头。"
        ],
        "notes": "",
        "id": "89466335e4ba24640873bd60a69d82c6"
    }
]