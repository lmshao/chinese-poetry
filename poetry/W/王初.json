[
    {
        "author": "王初",
        "dynasty": "宋",
        "type": "诗",
        "rhythmic": "",
        "title": "延平天庆观",
        "preface": "",
        "paragraphs": [
            "剑化江边彩构新，层台不染玉梯尘。",
            "千章隐篆标龙简，一曲空歌降凤钧。",
            "岚气湿衣云叶晚，天香飘户月枝春。",
            "盟金早晚闻仙语，学种三芝伴羽人。"
        ],
        "notes": "",
        "id": "9db0e782b7892b6083348f57038e8faa"
    },
    {
        "author": "王初",
        "dynasty": "宋",
        "type": "诗",
        "rhythmic": "",
        "title": "青帝",
        "preface": "",
        "paragraphs": [
            "青帝邀春隔岁还，月娥孀独夜漫漫。",
            "韩凭舞羽身犹在，素女商弦调未残。",
            "终古兰岩栖偶鹤，从来玉谷有离鸾。",
            "几时幽恨飘然断，共待天池一水干。"
        ],
        "notes": "",
        "id": "acd2d2be8e40658eb959c41d024e7665"
    },
    {
        "author": "王初",
        "dynasty": "宋",
        "type": "诗",
        "rhythmic": "",
        "title": "书秋",
        "preface": "",
        "paragraphs": [
            "千里南云度塞鸿，秋云无迹淡平空。",
            "人间玉岭清霄月，天上银河白昼风。",
            "潘赋登山魂易断，楚歌遗佩怨何穷。",
            "往来未得如张翰，欲脍霜鲸碧海东。"
        ],
        "notes": "",
        "id": "cd57e3ef5f7902d7051b88346df1a98a"
    },
    {
        "author": "王初",
        "dynasty": "宋",
        "type": "诗",
        "rhythmic": "",
        "title": "自和书秋",
        "preface": "",
        "paragraphs": [
            "陇首斜飞避弋鸿，颓云萧索见层空。",
            "汉宫夜结双茎露，阊阖凉生六幕风。",
            "湘女怨弦愁不禁，鄂君香被梦难穷。",
            "江边两桨连歌渡，惊散游鱼莲叶东。"
        ],
        "notes": "",
        "id": "6cda1c142877739bb096ba5c2389473e"
    },
    {
        "author": "王初",
        "dynasty": "宋",
        "type": "诗",
        "rhythmic": "",
        "title": "立春后作",
        "preface": "",
        "paragraphs": [
            "东君珂珮响珊珊，青驭多时下九关。",
            "方信玉霄千万里，春风犹未到人间。"
        ],
        "notes": "",
        "id": "2e351d6f7e36c56474fdf41fed792e26"
    },
    {
        "author": "王初",
        "dynasty": "宋",
        "type": "诗",
        "rhythmic": "",
        "title": "春日咏梅花  其一",
        "preface": "",
        "paragraphs": [
            "靓妆才罢粉痕新，迢递风回散玉尘。",
            "若遣有情应怅望，翠兼残雪又兼春。"
        ],
        "notes": "",
        "id": "cc935d66c62d9b5213db31f74dcf0111"
    },
    {
        "author": "王初",
        "dynasty": "宋",
        "type": "诗",
        "rhythmic": "",
        "title": "春日咏梅花  其二",
        "preface": "",
        "paragraphs": [
            "青帝来时值远芳，残花残雪尚交光。",
            "隔年拟待春消息，得见春风已断肠。"
        ],
        "notes": "",
        "id": "d90e2cbccf3001d8bb2721bb7030e3fc"
    },
    {
        "author": "王初",
        "dynasty": "宋",
        "type": "诗",
        "rhythmic": "",
        "title": "七夕",
        "preface": "",
        "paragraphs": [
            "榆叶飘零碧汉流，玉蟾珠露两清秋。",
            "仙家若有单栖恨，莫向银台半夜游。"
        ],
        "notes": "",
        "id": "74627fb1e552eb76c6cb7bef5a76152a"
    },
    {
        "author": "王初",
        "dynasty": "宋",
        "type": "诗",
        "rhythmic": "",
        "title": "送陈校勘入宿",
        "preface": "",
        "paragraphs": [
            "日落风回卷碧霓，方蓬一夜拆龙泥。",
            "银台级级连清汉，桂子香浓月杵低。"
        ],
        "notes": "",
        "id": "fde7aa2de993c3a34b96179d4853112b"
    },
    {
        "author": "王初",
        "dynasty": "宋",
        "type": "诗",
        "rhythmic": "",
        "title": "即夕",
        "preface": "",
        "paragraphs": [
            "风幌凉生白袷衣，星榆才乱绛河低。",
            "月明休近相思树，恐有韩凭一处栖。"
        ],
        "notes": "",
        "id": "a338a83fe2f8d864794b54f8754dfd83"
    },
    {
        "author": "王初",
        "dynasty": "宋",
        "type": "诗",
        "rhythmic": "",
        "title": "雪霁",
        "preface": "",
        "paragraphs": [
            "星榆叶叶昼离披，云粉千重凝不飞。",
            "昆玉楼台珠树密，夜来谁向月中归。"
        ],
        "notes": "",
        "id": "b9aa9bf3c43c3e13287c8d579a078d47"
    },
    {
        "author": "王初",
        "dynasty": "宋",
        "type": "诗",
        "rhythmic": "",
        "title": "舟次汴堤",
        "preface": "",
        "paragraphs": [
            "曲岸兰八雁飞起，野客维舟碧烟里。",
            "竿头五两转天风，白日杨花满流水。"
        ],
        "notes": "",
        "id": "474dcff9116b6d5887af33c996a0e3b3"
    },
    {
        "author": "王初",
        "dynasty": "唐",
        "type": "诗",
        "rhythmic": "",
        "title": "延平天庆观",
        "preface": "",
        "paragraphs": [
            "劒化江边绿构新，层台不染玉梯尘。",
            "千章隐篆标龙简，一曲空歌降凤钧。",
            "岚气湿衣云叶晚，天香飘户月枝春。",
            "盟经早晚闻仙语，学种三芝伴羽人。"
        ],
        "notes": "",
        "id": "2fb1d1a34df4f32eba73a77079417099"
    },
    {
        "author": "王初",
        "dynasty": "唐",
        "type": "诗",
        "rhythmic": "",
        "title": "送叶秀才",
        "preface": "",
        "paragraphs": [
            "快骑璁珑刻玉羁，河梁返照上征衣。",
            "层冰春近蟠龙起，九泽云闲独鹤飞。",
            "行想北山清梦断，重游西洛故人稀。",
            "汉庭狗监深知己，有日前驱负弩归。"
        ],
        "notes": "",
        "id": "3378a4753115b9a2d6ec871459143bad"
    },
    {
        "author": "王初",
        "dynasty": "唐",
        "type": "诗",
        "rhythmic": "",
        "title": "送王秀才谒池州吴都督",
        "preface": "",
        "paragraphs": [
            "池阳去去跃雕鞍，十里长亭百草干。",
            "衣袂障风金镂细，劒光横雪玉龙寒。",
            "晴郊别岸乡魂断，晓树啼乌客梦残。",
            "南馆星郎东道主，摇鞭休问路行难。"
        ],
        "notes": "",
        "id": "4fdea6032a8ddd2e55dd3149a86816e9"
    },
    {
        "author": "王初",
        "dynasty": "唐",
        "type": "诗",
        "rhythmic": "",
        "title": "青帝",
        "preface": "",
        "paragraphs": [
            "青帝邀春隔岁还，月娥孀独夜漫漫。",
            "韩凭舞羽身犹在，素女商弦调未残。",
            "终古兰岩栖偶鹤，从来玉谷有离鸾。",
            "几时幽恨飘然断，共待天池一水干。"
        ],
        "notes": "",
        "id": "acd2d2be8e40658eb959c41d024e7665"
    },
    {
        "author": "王初",
        "dynasty": "唐",
        "type": "诗",
        "rhythmic": "",
        "title": "银河",
        "preface": "",
        "paragraphs": [
            "阊阖疎云漏绛津，桥头秋夜鹊飞频。",
            "犹残仙媛湔帬水，几见星妃度袜尘。",
            "历历素榆飘玉叶，涓涓清月湿冰轮。",
            "年来若有乘槎客，为吊波灵是楚臣。"
        ],
        "notes": "",
        "id": "bd451117eccbe6aaeb813760aecd1740"
    },
    {
        "author": "王初",
        "dynasty": "唐",
        "type": "诗",
        "rhythmic": "",
        "title": "书秋",
        "preface": "",
        "paragraphs": [
            "千里南云度塞鸿，秋容无迹淡平空。",
            "人间玉岭清宵月，天上银河白昼风。",
            "潘赋登山魂易断，楚歌遗佩怨何穷。",
            "往来未若奇张翰，欲鲙霜鲸碧海东。"
        ],
        "notes": "",
        "id": "cd57e3ef5f7902d7051b88346df1a98a"
    },
    {
        "author": "王初",
        "dynasty": "唐",
        "type": "诗",
        "rhythmic": "",
        "title": "自和书秋",
        "preface": "",
        "paragraphs": [
            "陇首斜飞避弋鸿，颓云萧索见层空。",
            "汉宫夜结双茎露，阊阖凉生六幕风。",
            "湘女怨弦愁不禁，鄂君香被梦难穷。",
            "江边两桨连歌渡，惊散游鱼莲叶东。"
        ],
        "notes": "",
        "id": "6cda1c142877739bb096ba5c2389473e"
    },
    {
        "author": "王初",
        "dynasty": "唐",
        "type": "诗",
        "rhythmic": "",
        "title": "立春后作",
        "preface": "",
        "paragraphs": [
            "东君珂佩响珊珊，青驭多时下九关。",
            "方信玉霄千万里，春风犹未到人间。"
        ],
        "notes": "",
        "id": "1d68720e25a44842b80ec94b191f3e3a"
    },
    {
        "author": "王初",
        "dynasty": "唐",
        "type": "诗",
        "rhythmic": "",
        "title": "梅花二首 一",
        "preface": "",
        "paragraphs": [
            "应为阳春信未传，固将青艳属残年。",
            "东君欲待寻佳约，剩寄衣香与粉绵。"
        ],
        "notes": "",
        "id": "52d09713e1152541110d333bbda93434"
    },
    {
        "author": "王初",
        "dynasty": "唐",
        "type": "诗",
        "rhythmic": "",
        "title": "梅花二首 二",
        "preface": "",
        "paragraphs": [
            "迎春雪艳飘零极，度夕蟾华掩映多。",
            "欲托清香传远信，一枝无计奈愁何。"
        ],
        "notes": "",
        "id": "660993e258aa48aebc6eb584745c6122"
    },
    {
        "author": "王初",
        "dynasty": "唐",
        "type": "诗",
        "rhythmic": "",
        "title": "春日咏梅花二首 一",
        "preface": "",
        "paragraphs": [
            "靓妆才罢粉痕新，递晓风回散玉尘。",
            "若遣有情应怅望，已兼残雪又兼春。"
        ],
        "notes": "",
        "id": "cc935d66c62d9b5213db31f74dcf0111"
    },
    {
        "author": "王初",
        "dynasty": "唐",
        "type": "诗",
        "rhythmic": "",
        "title": "春日咏梅花二首 二",
        "preface": "",
        "paragraphs": [
            "青帝来时值远芳，残花残雪尚交光。",
            "隔年拟待春消息，得见春风已断肠。"
        ],
        "notes": "",
        "id": "d90e2cbccf3001d8bb2721bb7030e3fc"
    },
    {
        "author": "王初",
        "dynasty": "唐",
        "type": "诗",
        "rhythmic": "",
        "title": "即夕",
        "preface": "",
        "paragraphs": [
            "榆叶飘零碧汉流，玉蟾珠露两清秋。",
            "僊家若有单栖恨，莫向银台半夜游。"
        ],
        "notes": "",
        "id": "74627fb1e552eb76c6cb7bef5a76152a"
    },
    {
        "author": "王初",
        "dynasty": "唐",
        "type": "诗",
        "rhythmic": "",
        "title": "送陈校勘入宿",
        "preface": "",
        "paragraphs": [
            "日落风回卷碧霓，芳蓬一夜拆龙泥。",
            "银台级级连清汉，桂子香浓月杵低。"
        ],
        "notes": "",
        "id": "fde7aa2de993c3a34b96179d4853112b"
    },
    {
        "author": "王初",
        "dynasty": "唐",
        "type": "诗",
        "rhythmic": "",
        "title": "即夕",
        "preface": "",
        "paragraphs": [
            "风幌凉生白袷衣，星榆才乱绛河低。",
            "月明休近相思树，恐有韩凭一处栖。"
        ],
        "notes": "",
        "id": "a338a83fe2f8d864794b54f8754dfd83"
    },
    {
        "author": "王初",
        "dynasty": "唐",
        "type": "诗",
        "rhythmic": "",
        "title": "早春咏雪",
        "preface": "",
        "paragraphs": [
            "句芒宫树已先开，珠蘂琼花鬬剪裁。",
            "散作上林今夜雪，送教春色一时来。"
        ],
        "notes": "",
        "id": "1e6ce6f6be956f100988bbcd3734ddfa"
    },
    {
        "author": "王初",
        "dynasty": "唐",
        "type": "诗",
        "rhythmic": "",
        "title": "望雪",
        "preface": "",
        "paragraphs": [
            "银花珠树晓来看，宿醉初醒一倍寒。",
            "已似王恭披鹤氅，凭栏仍是玉栏干。"
        ],
        "notes": "",
        "id": "75633b92a9c4f5b10f13d01bceaaad20"
    },
    {
        "author": "王初",
        "dynasty": "唐",
        "type": "诗",
        "rhythmic": "",
        "title": "雪霁",
        "preface": "",
        "paragraphs": [
            "星榆叶叶昼离披，云粉千重凝不飞。",
            "昆玉楼台珠树密，夜来谁向月中归。"
        ],
        "notes": "",
        "id": "b9aa9bf3c43c3e13287c8d579a078d47"
    },
    {
        "author": "王初",
        "dynasty": "唐",
        "type": "诗",
        "rhythmic": "",
        "title": "舟次汴堤",
        "preface": "",
        "paragraphs": [
            "曲岸兰丛雁飞起，野客维舟碧烟里。",
            "竿头五两转天风，白日杨花满流水。"
        ],
        "notes": "",
        "id": "d9d31c15279d7f4112e52fe6a3b19c9a"
    }
]