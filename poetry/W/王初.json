[
    {
        "author": "王初",
        "dynasty": "宋",
        "type": "诗",
        "rhythmic": "",
        "title": "延平天庆观",
        "preface": "",
        "paragraphs": [
            "剑化江边彩构新，层台不染玉梯尘。",
            "千章隐篆标龙简，一曲空歌降凤钧。",
            "岚气湿衣云叶晚，天香飘户月枝春。",
            "盟金早晚闻仙语，学种三芝伴羽人。"
        ],
        "notes": "",
        "id": "c8aa980c3b35d7ea786543281a4c5582"
    },
    {
        "author": "王初",
        "dynasty": "宋",
        "type": "诗",
        "rhythmic": "",
        "title": "青帝",
        "preface": "",
        "paragraphs": [
            "青帝邀春隔岁还，月娥孀独夜漫漫。",
            "韩凭舞羽身犹在，素女商弦调未残。",
            "终古兰岩栖偶鹤，从来玉谷有离鸾。",
            "几时幽恨飘然断，共待天池一水干。"
        ],
        "notes": "",
        "id": "7137252354ccd5f48cb85499add4e80f"
    },
    {
        "author": "王初",
        "dynasty": "宋",
        "type": "诗",
        "rhythmic": "",
        "title": "书秋",
        "preface": "",
        "paragraphs": [
            "千里南云度塞鸿，秋云无迹淡平空。",
            "人间玉岭清霄月，天上银河白昼风。",
            "潘赋登山魂易断，楚歌遗佩怨何穷。",
            "往来未得如张翰，欲脍霜鲸碧海东。"
        ],
        "notes": "",
        "id": "56a06abfe6aafd3bfa1ac0d6922b68d8"
    },
    {
        "author": "王初",
        "dynasty": "宋",
        "type": "诗",
        "rhythmic": "",
        "title": "自和书秋",
        "preface": "",
        "paragraphs": [
            "陇首斜飞避弋鸿，颓云萧索见层空。",
            "汉宫夜结双茎露，阊阖凉生六幕风。",
            "湘女怨弦愁不禁，鄂君香被梦难穷。",
            "江边两桨连歌渡，惊散游鱼莲叶东。"
        ],
        "notes": "",
        "id": "0a687b1041c2a0c9ed228191495caada"
    },
    {
        "author": "王初",
        "dynasty": "宋",
        "type": "诗",
        "rhythmic": "",
        "title": "立春后作",
        "preface": "",
        "paragraphs": [
            "东君珂珮响珊珊，青驭多时下九关。",
            "方信玉霄千万里，春风犹未到人间。"
        ],
        "notes": "",
        "id": "b4ce2844977b8bd70d50abb50215c17d"
    },
    {
        "author": "王初",
        "dynasty": "宋",
        "type": "诗",
        "rhythmic": "",
        "title": "春日咏梅花  其一",
        "preface": "",
        "paragraphs": [
            "靓妆才罢粉痕新，迢递风回散玉尘。",
            "若遣有情应怅望，翠兼残雪又兼春。"
        ],
        "notes": "",
        "id": "ceb96201a4096c34ec55c86f153cdfa9"
    },
    {
        "author": "王初",
        "dynasty": "宋",
        "type": "诗",
        "rhythmic": "",
        "title": "春日咏梅花  其二",
        "preface": "",
        "paragraphs": [
            "青帝来时值远芳，残花残雪尚交光。",
            "隔年拟待春消息，得见春风已断肠。"
        ],
        "notes": "",
        "id": "509e880358a27669ff4206b773f5a702"
    },
    {
        "author": "王初",
        "dynasty": "宋",
        "type": "诗",
        "rhythmic": "",
        "title": "七夕",
        "preface": "",
        "paragraphs": [
            "榆叶飘零碧汉流，玉蟾珠露两清秋。",
            "仙家若有单栖恨，莫向银台半夜游。"
        ],
        "notes": "",
        "id": "ddb4fa4c07e07529255e0b79c4189ece"
    },
    {
        "author": "王初",
        "dynasty": "宋",
        "type": "诗",
        "rhythmic": "",
        "title": "送陈校勘入宿",
        "preface": "",
        "paragraphs": [
            "日落风回卷碧霓，方蓬一夜拆龙泥。",
            "银台级级连清汉，桂子香浓月杵低。"
        ],
        "notes": "",
        "id": "0843772e2816d43bf59577df58f638b8"
    },
    {
        "author": "王初",
        "dynasty": "宋",
        "type": "诗",
        "rhythmic": "",
        "title": "即夕",
        "preface": "",
        "paragraphs": [
            "风幌凉生白袷衣，星榆才乱绛河低。",
            "月明休近相思树，恐有韩凭一处栖。"
        ],
        "notes": "",
        "id": "59335ba2e3017de37e0145c069f75c72"
    },
    {
        "author": "王初",
        "dynasty": "宋",
        "type": "诗",
        "rhythmic": "",
        "title": "雪霁",
        "preface": "",
        "paragraphs": [
            "星榆叶叶昼离披，云粉千重凝不飞。",
            "昆玉楼台珠树密，夜来谁向月中归。"
        ],
        "notes": "",
        "id": "cc3a5c32ffd50d95c1c3ff558dc80e57"
    },
    {
        "author": "王初",
        "dynasty": "宋",
        "type": "诗",
        "rhythmic": "",
        "title": "舟次汴堤",
        "preface": "",
        "paragraphs": [
            "曲岸兰八雁飞起，野客维舟碧烟里。",
            "竿头五两转天风，白日杨花满流水。"
        ],
        "notes": "",
        "id": "109919902cff910248d42bc9d0b9921c"
    },
    {
        "author": "王初",
        "dynasty": "唐",
        "type": "诗",
        "rhythmic": "",
        "title": "延平天庆观",
        "preface": "",
        "paragraphs": [
            "劒化江边绿构新，层台不染玉梯尘。",
            "千章隐篆标龙简，一曲空歌降凤钧。",
            "岚气湿衣云叶晚，天香飘户月枝春。",
            "盟经早晚闻仙语，学种三芝伴羽人。"
        ],
        "notes": "",
        "id": "fec1b975fcce811c7607d5cce089a95f"
    },
    {
        "author": "王初",
        "dynasty": "唐",
        "type": "诗",
        "rhythmic": "",
        "title": "送叶秀才",
        "preface": "",
        "paragraphs": [
            "快骑璁珑刻玉羁，河梁返照上征衣。",
            "层冰春近蟠龙起，九泽云闲独鹤飞。",
            "行想北山清梦断，重游西洛故人稀。",
            "汉庭狗监深知己，有日前驱负弩归。"
        ],
        "notes": "",
        "id": "d1bad515fce2e8cbef34dbdd9912aaa5"
    },
    {
        "author": "王初",
        "dynasty": "唐",
        "type": "诗",
        "rhythmic": "",
        "title": "送王秀才谒池州吴都督",
        "preface": "",
        "paragraphs": [
            "池阳去去跃雕鞍，十里长亭百草干。",
            "衣袂障风金镂细，劒光横雪玉龙寒。",
            "晴郊别岸乡魂断，晓树啼乌客梦残。",
            "南馆星郎东道主，摇鞭休问路行难。"
        ],
        "notes": "",
        "id": "9071d29b29e0e0723051cea4bbb1f933"
    },
    {
        "author": "王初",
        "dynasty": "唐",
        "type": "诗",
        "rhythmic": "",
        "title": "青帝",
        "preface": "",
        "paragraphs": [
            "青帝邀春隔岁还，月娥孀独夜漫漫。",
            "韩凭舞羽身犹在，素女商弦调未残。",
            "终古兰岩栖偶鹤，从来玉谷有离鸾。",
            "几时幽恨飘然断，共待天池一水干。"
        ],
        "notes": "",
        "id": "7137252354ccd5f48cb85499add4e80f"
    },
    {
        "author": "王初",
        "dynasty": "唐",
        "type": "诗",
        "rhythmic": "",
        "title": "银河",
        "preface": "",
        "paragraphs": [
            "阊阖疎云漏绛津，桥头秋夜鹊飞频。",
            "犹残仙媛湔帬水，几见星妃度袜尘。",
            "历历素榆飘玉叶，涓涓清月湿冰轮。",
            "年来若有乘槎客，为吊波灵是楚臣。"
        ],
        "notes": "",
        "id": "4347a942a5adc4c8d0352f2184725b23"
    },
    {
        "author": "王初",
        "dynasty": "唐",
        "type": "诗",
        "rhythmic": "",
        "title": "书秋",
        "preface": "",
        "paragraphs": [
            "千里南云度塞鸿，秋容无迹淡平空。",
            "人间玉岭清宵月，天上银河白昼风。",
            "潘赋登山魂易断，楚歌遗佩怨何穷。",
            "往来未若奇张翰，欲鲙霜鲸碧海东。"
        ],
        "notes": "",
        "id": "062a7822dfab4584818bbf80b01f122c"
    },
    {
        "author": "王初",
        "dynasty": "唐",
        "type": "诗",
        "rhythmic": "",
        "title": "自和书秋",
        "preface": "",
        "paragraphs": [
            "陇首斜飞避弋鸿，颓云萧索见层空。",
            "汉宫夜结双茎露，阊阖凉生六幕风。",
            "湘女怨弦愁不禁，鄂君香被梦难穷。",
            "江边两桨连歌渡，惊散游鱼莲叶东。"
        ],
        "notes": "",
        "id": "0a687b1041c2a0c9ed228191495caada"
    },
    {
        "author": "王初",
        "dynasty": "唐",
        "type": "诗",
        "rhythmic": "",
        "title": "立春后作",
        "preface": "",
        "paragraphs": [
            "东君珂佩响珊珊，青驭多时下九关。",
            "方信玉霄千万里，春风犹未到人间。"
        ],
        "notes": "",
        "id": "4fdda21aa1db1029ef8e52d781ba42e6"
    },
    {
        "author": "王初",
        "dynasty": "唐",
        "type": "诗",
        "rhythmic": "",
        "title": "梅花二首 一",
        "preface": "",
        "paragraphs": [
            "应为阳春信未传，固将青艳属残年。",
            "东君欲待寻佳约，剩寄衣香与粉绵。"
        ],
        "notes": "",
        "id": "ab32380d2571988c72537774011291ee"
    },
    {
        "author": "王初",
        "dynasty": "唐",
        "type": "诗",
        "rhythmic": "",
        "title": "梅花二首 二",
        "preface": "",
        "paragraphs": [
            "迎春雪艳飘零极，度夕蟾华掩映多。",
            "欲托清香传远信，一枝无计奈愁何。"
        ],
        "notes": "",
        "id": "b96dd92e64f11015329e260f86016d43"
    },
    {
        "author": "王初",
        "dynasty": "唐",
        "type": "诗",
        "rhythmic": "",
        "title": "春日咏梅花二首 一",
        "preface": "",
        "paragraphs": [
            "靓妆才罢粉痕新，递晓风回散玉尘。",
            "若遣有情应怅望，已兼残雪又兼春。"
        ],
        "notes": "",
        "id": "7ef795c23acd4024fe45147d84c21a35"
    },
    {
        "author": "王初",
        "dynasty": "唐",
        "type": "诗",
        "rhythmic": "",
        "title": "春日咏梅花二首 二",
        "preface": "",
        "paragraphs": [
            "青帝来时值远芳，残花残雪尚交光。",
            "隔年拟待春消息，得见春风已断肠。"
        ],
        "notes": "",
        "id": "509e880358a27669ff4206b773f5a702"
    },
    {
        "author": "王初",
        "dynasty": "唐",
        "type": "诗",
        "rhythmic": "",
        "title": "即夕",
        "preface": "",
        "paragraphs": [
            "榆叶飘零碧汉流，玉蟾珠露两清秋。",
            "僊家若有单栖恨，莫向银台半夜游。"
        ],
        "notes": "",
        "id": "ddb4fa4c07e07529255e0b79c4189ece"
    },
    {
        "author": "王初",
        "dynasty": "唐",
        "type": "诗",
        "rhythmic": "",
        "title": "送陈校勘入宿",
        "preface": "",
        "paragraphs": [
            "日落风回卷碧霓，芳蓬一夜拆龙泥。",
            "银台级级连清汉，桂子香浓月杵低。"
        ],
        "notes": "",
        "id": "8008b076e70ab6df06b0caf4af9a8cc3"
    },
    {
        "author": "王初",
        "dynasty": "唐",
        "type": "诗",
        "rhythmic": "",
        "title": "即夕",
        "preface": "",
        "paragraphs": [
            "风幌凉生白袷衣，星榆才乱绛河低。",
            "月明休近相思树，恐有韩凭一处栖。"
        ],
        "notes": "",
        "id": "59335ba2e3017de37e0145c069f75c72"
    },
    {
        "author": "王初",
        "dynasty": "唐",
        "type": "诗",
        "rhythmic": "",
        "title": "早春咏雪",
        "preface": "",
        "paragraphs": [
            "句芒宫树已先开，珠蘂琼花鬬剪裁。",
            "散作上林今夜雪，送教春色一时来。"
        ],
        "notes": "",
        "id": "79eeb57ac5414a91dfb63c98353a04fe"
    },
    {
        "author": "王初",
        "dynasty": "唐",
        "type": "诗",
        "rhythmic": "",
        "title": "望雪",
        "preface": "",
        "paragraphs": [
            "银花珠树晓来看，宿醉初醒一倍寒。",
            "已似王恭披鹤氅，凭栏仍是玉栏干。"
        ],
        "notes": "",
        "id": "6703b2eb91584270ce35752010779d5b"
    },
    {
        "author": "王初",
        "dynasty": "唐",
        "type": "诗",
        "rhythmic": "",
        "title": "雪霁",
        "preface": "",
        "paragraphs": [
            "星榆叶叶昼离披，云粉千重凝不飞。",
            "昆玉楼台珠树密，夜来谁向月中归。"
        ],
        "notes": "",
        "id": "cc3a5c32ffd50d95c1c3ff558dc80e57"
    },
    {
        "author": "王初",
        "dynasty": "唐",
        "type": "诗",
        "rhythmic": "",
        "title": "舟次汴堤",
        "preface": "",
        "paragraphs": [
            "曲岸兰丛雁飞起，野客维舟碧烟里。",
            "竿头五两转天风，白日杨花满流水。"
        ],
        "notes": "",
        "id": "0e7561a858fb26791df326f611e0f41b"
    }
]