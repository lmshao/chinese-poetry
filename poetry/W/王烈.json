[
    {
        "author": "王烈",
        "dynasty": "唐",
        "type": "诗",
        "rhythmic": "",
        "title": "行路难",
        "preface": "",
        "paragraphs": [
            "行客满长路，路长良足哀。",
            "白日持角弓，射人而取财。",
            "千金谁家子，纷纷死黄埃。",
            "见者不敢言，言者不得回。",
            "家人各望归，岂知长不来。"
        ],
        "notes": "",
        "id": "0f0b59e0247b607788917208147d07e5"
    },
    {
        "author": "王烈",
        "dynasty": "唐",
        "type": "诗",
        "rhythmic": "",
        "title": "雪",
        "preface": "",
        "paragraphs": [
            "雪飞当梦蝶，风度几惊人。",
            "半夜一窗晓，平明千树春。",
            "花园应失路，白屋忽为邻。",
            "散入仙厨里，还如云母尘。"
        ],
        "notes": "",
        "id": "439b08298e14db0d3517ede70bdc438b"
    },
    {
        "author": "王烈",
        "dynasty": "唐",
        "type": "诗",
        "rhythmic": "",
        "title": "酬崔峝",
        "preface": "",
        "paragraphs": [
            "狥世甘长往，逢时忝一官。",
            "欲朝青琐去，羞向白云看。",
            "荣宠无心易，艰危抗节难。",
            "思君写怀抱，非敢和幽兰。"
        ],
        "notes": "",
        "id": "a6fd0bdc8770484803f77e4a06082ab7"
    },
    {
        "author": "王烈",
        "dynasty": "唐",
        "type": "诗",
        "rhythmic": "",
        "title": "塞上曲二首 一",
        "preface": "",
        "paragraphs": [
            "红颜岁岁老金微，砂碛年年卧铁衣。",
            "白草城中春不入，黄花戍上鴈长飞。"
        ],
        "notes": "",
        "id": "2c8dc4c2cb286778b2dd1ee73166e715"
    },
    {
        "author": "王烈",
        "dynasty": "唐",
        "type": "诗",
        "rhythmic": "",
        "title": "塞上曲二首 二",
        "preface": "",
        "paragraphs": [
            "孤城夕对戍楼闲，回合青冥万仞山。",
            "明镜不须生白发，风沙自解老红颜。"
        ],
        "notes": "",
        "id": "c48816c523e49b0dc98253c149b2e40c"
    }
]