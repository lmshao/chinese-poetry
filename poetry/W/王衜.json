[
    {
        "author": "王衜",
        "dynasty": "宋",
        "type": "诗",
        "rhythmic": "",
        "title": "登巾子山有怀旧游",
        "preface": "",
        "paragraphs": [
            "路转岧嶤瞰古城，阑干曲处眼偏明。",
            "岚光不与江流断，凉意还从竹外生。",
            "好事樽罍初不减，旧题岁月已堪惊。",
            "会须更待天边月，醉看浮图波面横。"
        ],
        "notes": "",
        "id": "09de9be70f904abeb0229be61636c5e9"
    },
    {
        "author": "王衜",
        "dynasty": "宋",
        "type": "诗",
        "rhythmic": "",
        "title": "题天台明岩",
        "preface": "",
        "paragraphs": [
            "自古悬崖深蔽日，此心圆镜本无尘。",
            "会知明暗非关石，便是岩中得道人。"
        ],
        "notes": "",
        "id": "65808a6d713b93118d3145b38aee9b6d"
    }
]