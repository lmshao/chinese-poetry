[
    {
        "author": "文丙",
        "dynasty": "唐",
        "type": "诗",
        "rhythmic": "",
        "title": "罗浮山",
        "preface": "",
        "paragraphs": [
            "罗浮多胜境，梦到固无因。",
            "知有长生药，谁为不死人。",
            "根虽盘地脉，势自倚天津。",
            "未便甘休去，须栖老此身。"
        ],
        "notes": "",
        "id": "97bb571c6cfeaadad364fcfecac964bb"
    },
    {
        "author": "文丙",
        "dynasty": "唐",
        "type": "诗",
        "rhythmic": "",
        "title": "牡丹",
        "preface": "",
        "paragraphs": [
            "万物承春各鬬奇，百花分贵近亭池。",
            "开时若也姮娥见，落日那堪公子知。",
            "诗客筵中金琖满，美人头上玉钗垂。",
            "不同寒菊舒重九，只拟清香泛酒巵。"
        ],
        "notes": "",
        "id": "9659af0af523bfdf9fe8f6f11f8adbda"
    },
    {
        "author": "文丙",
        "dynasty": "唐",
        "type": "诗",
        "rhythmic": "",
        "title": "藓花",
        "preface": "",
        "paragraphs": [
            "寂寞人偏重，无心媿牡丹。",
            "秋风凋不得，流水泛应难。",
            "怪石从教徧，幽庭一任盘。",
            "若逢公子顾，重叠是朱栏。"
        ],
        "notes": "",
        "id": "395bd2a5610c512615619e88642abcd3"
    },
    {
        "author": "文丙",
        "dynasty": "唐",
        "type": "诗",
        "rhythmic": "",
        "title": "新栽松",
        "preface": "",
        "paragraphs": [
            "可怜同百草，况负雪霜姿。",
            "歌舞地不尚，岁寒人自移。",
            "堦除添冷淡，毫末入思惟。",
            "尽道生云洞，谁知露崄巇。"
        ],
        "notes": "",
        "id": "70df2853ef8020db07f5df6c568f1fbb"
    },
    {
        "author": "文丙",
        "dynasty": "唐",
        "type": "诗",
        "rhythmic": "",
        "title": "柳",
        "preface": "",
        "paragraphs": [
            "何事动吟哦，长□翠色和。",
            "垂阴千树少，送别一枝多。",
            "带雾笼彭泽，摇风舞汴河。",
            "只因隋帝植，民力几销磨。"
        ],
        "notes": "",
        "id": "fe148a0f47015e61eb00509aff3b0870"
    }
]