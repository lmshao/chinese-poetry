[
    {
        "author": "王言史",
        "dynasty": "唐",
        "type": "诗",
        "rhythmic": "",
        "title": "广州王园寺伏日即事寄北中亲友",
        "preface": "",
        "paragraphs": [
            "南越逢初伏，东林度一朝。",
            "曲池煎畏景，高阁绝微飙。",
            "竹簟移先洒，蒲葵破复摇。",
            "地偏毛瘴近，山毒火威饶。",
            "裛汗𫄨如濯，亲床枕并烧。",
            "堕枝伤翠羽，萎叶惜红蕉。",
            "且困流金炽，难成独酌谣。",
            "望霖窥润础，思吹候纤条。",
            "旅恨生乌浒，乡心系浴桥。",
            "谁怜在炎客，一夕壮容销。"
        ],
        "notes": "",
        "id": "ba33535e9c41ca0965068d098f315240"
    }
]