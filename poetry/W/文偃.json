[
    {
        "author": "文偃",
        "dynasty": "唐",
        "type": "诗",
        "rhythmic": "",
        "title": "十二时偈 一",
        "preface": "",
        "paragraphs": [
            "半夜子，命似悬丝犹未许。",
            "因缘契会刹那间，了了分明一无气。"
        ],
        "notes": "",
        "id": "fa4a650fcd47f17011f650c33a5b53ec"
    },
    {
        "author": "文偃",
        "dynasty": "唐",
        "type": "诗",
        "rhythmic": "",
        "title": "十二时偈 二",
        "preface": "",
        "paragraphs": [
            "鸡鸣丑，一岁孙儿大哮吼。",
            "实相圆明不思议，三世法身藏北斗。"
        ],
        "notes": "",
        "id": "ea9f6158fc6e4d3294eaacef84c48a40"
    },
    {
        "author": "文偃",
        "dynasty": "唐",
        "type": "诗",
        "rhythmic": "",
        "title": "十二时偈 三",
        "preface": "",
        "paragraphs": [
            "平旦寅，三昧圆光证法身。",
            "大千世界掌中收，色透髑髅谁得亲。"
        ],
        "notes": "",
        "id": "f1679803823ae4e9ba3801f41f8b9380"
    },
    {
        "author": "文偃",
        "dynasty": "唐",
        "type": "诗",
        "rhythmic": "",
        "title": "十二时偈 四",
        "preface": "",
        "paragraphs": [
            "日出卯，嘿说心传道实教。",
            "心心相印息无心，玄妙之中无拙巧。"
        ],
        "notes": "",
        "id": "c2b2510310c39a1509f381bd7d4209f8"
    },
    {
        "author": "文偃",
        "dynasty": "唐",
        "type": "诗",
        "rhythmic": "",
        "title": "十二时偈 五",
        "preface": "",
        "paragraphs": [
            "食时辰，恒沙世界眼中人。",
            "万法皆从一法生，一法灵光谁是隣。"
        ],
        "notes": "",
        "id": "5c8895784850aca6f114cb292edecbc1"
    },
    {
        "author": "文偃",
        "dynasty": "唐",
        "type": "诗",
        "rhythmic": "",
        "title": "十二时偈 六",
        "preface": "",
        "paragraphs": [
            "禺中巳，分明历历不相似。",
            "灵源独曜少人逢，达者方知无所虑。"
        ],
        "notes": "",
        "id": "4da9bbbaf6b59e45df7cf8d27511d24d"
    },
    {
        "author": "文偃",
        "dynasty": "唐",
        "type": "诗",
        "rhythmic": "",
        "title": "十二时偈 七",
        "preface": "",
        "paragraphs": [
            "日中午，一部笙歌谁解儛。",
            "逍遥顿入达无生，昼夜法螺击法皷。"
        ],
        "notes": "",
        "id": "0b1fd70c8b9115ef8772bc244c6f1c51"
    },
    {
        "author": "文偃",
        "dynasty": "唐",
        "type": "诗",
        "rhythmic": "",
        "title": "十二时偈 八",
        "preface": "",
        "paragraphs": [
            "日昳未，灌顶醍醐㝡上味。",
            "一切诸佛及菩提，唯佛知之贵中贵。"
        ],
        "notes": "",
        "id": "b98c10f5f38b6a462af8f2c14d299f3e"
    },
    {
        "author": "文偃",
        "dynasty": "唐",
        "type": "诗",
        "rhythmic": "",
        "title": "十二时偈 九",
        "preface": "",
        "paragraphs": [
            "晡时申，三坛等施{牙丿=丶}为宾。",
            "无漏果圆一念修，六度同归净土因。"
        ],
        "notes": "",
        "id": "6d7587e49da71e31c43cd5db2f6b1658"
    },
    {
        "author": "文偃",
        "dynasty": "唐",
        "type": "诗",
        "rhythmic": "",
        "title": "十二时偈 十",
        "preface": "",
        "paragraphs": [
            "日入酉，玄人莫向途中走。",
            "黄叶浮沤赚杀人，命尽慞惶是了手。"
        ],
        "notes": "",
        "id": "994ebb5007950bb6828eb261f323b394"
    },
    {
        "author": "文偃",
        "dynasty": "唐",
        "type": "诗",
        "rhythmic": "",
        "title": "十二时偈 十一",
        "preface": "",
        "paragraphs": [
            "黄昏戌，把火寻牛是底物。",
            "素躰相呈却道非，奴郎不弁谁受屈。"
        ],
        "notes": "",
        "id": "110a33251f98e0ec6751174be584487f"
    },
    {
        "author": "文偃",
        "dynasty": "唐",
        "type": "诗",
        "rhythmic": "",
        "title": "十二时偈 十二",
        "preface": "",
        "paragraphs": [
            "人定亥，莫把三乘相疋配。",
            "要知此意现真宗，密密心心超三昧。"
        ],
        "notes": "",
        "id": "6a38e706e78b29c4cd8fb2e7a6e1c0af"
    },
    {
        "author": "文偃",
        "dynasty": "唐",
        "type": "诗",
        "rhythmic": "",
        "title": "宗脉颂",
        "preface": "",
        "paragraphs": [
            "如来一大事，出现于世间。",
            "五千方便教，流传几百年。",
            "四十九年说，未曾忤出言。",
            "如来灭度后，付嘱迦叶边。",
            "西天二十八，祖佛印相传。",
            "达摩观东土，五叶气相连。",
            "九年来面壁，唯有吃茶言。",
            "二祖为上首，达摩廻西天。",
            "六祖曹溪住，衣钵后不传。",
            "派分三五六，各各达真源。",
            "七八心忙乱，空花坠目前。",
            "苦哉●眼士，认得止啼钱。",
            "外道多毁谤，弟子得生天。",
            "昔在灵山上，今日获安然。",
            "六门俱休歇，无心处处闲。",
            "如有玄中客，但除入我山。",
            "一味醍醐药，万病悉皆安。",
            "因缘契会者，无心便安禅。",
            "（以上十三首均见《祖堂集》卷十一）。"
        ],
        "notes": "",
        "id": "534b67d42d535276d78c04aabd1e43e1"
    },
    {
        "author": "文偃",
        "dynasty": "唐",
        "type": "诗",
        "rhythmic": "",
        "title": "十二时歌",
        "preface": "",
        "paragraphs": [
            "夜半子，愚夫说相似。",
            "鸡鸣丑，痴人捧龟首。",
            "平旦寅，晓何人。",
            "日出卯，韩情枯骨咬。",
            "食时辰，历历明机是悟（《古尊宿语当》卷十五引作「悮」）真。",
            "禺中巳，去来南北子。",
            "日南午，认向途中苦。",
            "日昳未，夏逢说寒气。",
            "晡时申，张三李四会言真。",
            "日入酉，恒机何得守。",
            "黄昏戌，看见时光谁受屈。",
            "人定亥，直（一作「真」）得分明沉苦海。",
            "（见《大正新修大藏经》第四十七册宋僧守坚集《云门匡真禅师广录》卷上。",
            "此条承王小盾同志告知。",
            "）。"
        ],
        "notes": "",
        "id": "50ec568bf6f04e4779bae8fd2d7e1c94"
    },
    {
        "author": "文偃",
        "dynasty": "唐",
        "type": "诗",
        "rhythmic": "",
        "title": "偈颂 一",
        "preface": "",
        "paragraphs": [
            "云门耸剔（《天圣广灯录》卷二十作「踢」、《五灯会元》卷十五作「峻」）白云低，水急游鱼不敢栖。",
            "入户已知来见解，何劳更（《天圣广灯录》、《五灯会元》作「再」）举轹中泥。"
        ],
        "notes": "",
        "id": "067decdab1332e39b34e746b9dc8c265"
    },
    {
        "author": "文偃",
        "dynasty": "唐",
        "type": "诗",
        "rhythmic": "",
        "title": "偈颂 二",
        "preface": "",
        "paragraphs": [
            "药病相治学路医，扶篱摸壁小儿戏。",
            "幽谷不语谁人测，管解师承孰不知。"
        ],
        "notes": "",
        "id": "33af9829fdcf168ec0fbc9da2d80036e"
    },
    {
        "author": "文偃",
        "dynasty": "唐",
        "type": "诗",
        "rhythmic": "",
        "title": "偈颂 三",
        "preface": "",
        "paragraphs": [
            "康氏圆形滞不明，魔深虚丧击寒冰。",
            "凤羽展时超碧汉，晋锋八博拟何凭。"
        ],
        "notes": "",
        "id": "1c7130f5939122fd464f59950e61512d"
    },
    {
        "author": "文偃",
        "dynasty": "唐",
        "type": "诗",
        "rhythmic": "",
        "title": "偈颂 四",
        "preface": "",
        "paragraphs": [
            "是机是对对机迷，辟机（一作「尘」）尘远远机（《僧宝传》卷二作「尘」）栖。",
            "夕日日中谁有挂，因底底事隔情（《僧宝传》作「尘」）迷。",
            "。"
        ],
        "notes": "",
        "id": "2b74833537af5da1c37a27b6c2f3975d"
    },
    {
        "author": "文偃",
        "dynasty": "唐",
        "type": "诗",
        "rhythmic": "",
        "title": "偈颂 五",
        "preface": "",
        "paragraphs": [
            "太阳溢目极玄微，谁人说道我渠非。",
            "句中有路人皆响，觌面难遭第一机。"
        ],
        "notes": "",
        "id": "c161fa30a30370fe8c9cd7874fd76bc5"
    },
    {
        "author": "文偃",
        "dynasty": "唐",
        "type": "诗",
        "rhythmic": "",
        "title": "偈颂 六",
        "preface": "",
        "paragraphs": [
            "丱岁依山人事稀，松下相逢话道奇。",
            "锋前一句超调御，拟问如何历劫违。"
        ],
        "notes": "",
        "id": "3d3837b937b99d86eb3e3d1aebb63c0c"
    },
    {
        "author": "文偃",
        "dynasty": "唐",
        "type": "诗",
        "rhythmic": "",
        "title": "偈颂 七",
        "preface": "",
        "paragraphs": [
            "玩古松高云不齐，鸿鸧鹤抱几年栖。",
            "剖㲉同时殊有异，羽张腾汉碧霄低。"
        ],
        "notes": "",
        "id": "b0ce72606d4890560c7dab740b430616"
    },
    {
        "author": "文偃",
        "dynasty": "唐",
        "type": "诗",
        "rhythmic": "",
        "title": "偈颂 八",
        "preface": "",
        "paragraphs": [
            "万像森罗极细微，素话当人却道非。",
            "相逢相见呵呵笑，顾伫停机复是谁。"
        ],
        "notes": "",
        "id": "1c01d1ce1afadbf0318634f6e01189ce"
    },
    {
        "author": "文偃",
        "dynasty": "唐",
        "type": "诗",
        "rhythmic": "",
        "title": "偈颂 九",
        "preface": "",
        "paragraphs": [
            "话尽途中事，言多何省机。",
            "贵人言是妙，上士见知亏。"
        ],
        "notes": "",
        "id": "ce0a8bad525c48b57dd50f0cdcaa3e97"
    },
    {
        "author": "文偃",
        "dynasty": "唐",
        "type": "诗",
        "rhythmic": "",
        "title": "偈颂 十",
        "preface": "",
        "paragraphs": [
            "大道何曾讨，无端入荒草。",
            "卷来复卷去，不觉虚生老。"
        ],
        "notes": "",
        "id": "0d8e67bc71730f0df280d12c5ea76052"
    },
    {
        "author": "文偃",
        "dynasty": "唐",
        "type": "诗",
        "rhythmic": "",
        "title": "偈颂 十一",
        "preface": "",
        "paragraphs": [
            "丧时光，藤林荒。",
            "图（《僧宝传》作「徒」）人意，滞肌尩。"
        ],
        "notes": "",
        "id": "c79f0965803720c69da944e495363f73"
    },
    {
        "author": "文偃",
        "dynasty": "唐",
        "type": "诗",
        "rhythmic": "",
        "title": "偈颂 十二",
        "preface": "",
        "paragraphs": [
            "举不顾，即差互。",
            "拟思量，何劫悟。"
        ],
        "notes": "",
        "id": "3b4a73c7a596c3a80d20c704553fa224"
    },
    {
        "author": "文偃",
        "dynasty": "唐",
        "type": "诗",
        "rhythmic": "",
        "title": "偈颂 十三",
        "preface": "",
        "paragraphs": [
            "咄咄咄，力韦（《僧宝传》作「目」）希。",
            "禅子讶，中眉垂。",
            "（并同前）。"
        ],
        "notes": "",
        "id": "e771cc6af4c59392b8ed473691b977ca"
    },
    {
        "author": "文偃",
        "dynasty": "唐",
        "type": "诗",
        "rhythmic": "",
        "title": "偈颂 十四",
        "preface": "",
        "paragraphs": [
            "不露锋（《五灯会元》卷十五作「风」）骨句，未语先分付。",
            "进步口喃喃，知君大罔措。",
            "（见同前书卷下）。"
        ],
        "notes": "",
        "id": "c64b8d230b113bcfa21c333513dd69c9"
    },
    {
        "author": "文偃",
        "dynasty": "唐",
        "type": "诗",
        "rhythmic": "",
        "title": "偈颂 十五",
        "preface": "",
        "paragraphs": [
            "云门顾鉴笑嘻嘻，拟议遭渠顾鉴咦。",
            "任是张良多智巧，到头于是也难施。",
            "（《禅林僧宝传》卷二）。"
        ],
        "notes": "",
        "id": "3a9b2d93eb09e9b9a60bf160e690ef91"
    },
    {
        "author": "文偃",
        "dynasty": "唐",
        "type": "诗",
        "rhythmic": "",
        "title": "北邙行",
        "preface": "",
        "paragraphs": [
            "前山后山高峨峨，丧车辚辚日日过。",
            "哀歌幽怨满岩谷，闻者潜悲《薤露歌》。",
            "哀歌一声千载别，孝子顺孙徒泣血。",
            "世间何物得坚牢，大海须弥竟磨灭。",
            "人生还如露易晞，从来有会终别离。",
            "苦海哀伤不暂辍，况复百年惊梦驰。",
            "去人悠悠不复至，今人不会古人意。",
            "栽松起石驻墓门，欲为死者长年计。",
            "魂魄悠扬形化土，五趣茫茫井轮度。",
            "今人还葬古人坟，今坟古坟无定主。",
            "洛阳城里千万人，终为北邙山下尘。",
            "沉迷不计归时路，为君孤坐长悲辛。",
            "昔日送人哭长道，今为孤坟卧芳草。",
            "妖狐穿穴藏子孙，耕夫拨骨寻珠宝。",
            "老木萧萧生野风，东西坏冢连晴空。",
            "寒食已过谁享祀，冢畔余花寂寞红。",
            "日月相催若流矢，贫富归愚尽如此。",
            "安得同游常乐乡，纵经劫火无生死。",
            "（见明焦竑《焦氏类林》卷八）。"
        ],
        "notes": "",
        "id": "cfcfaa35ec8d42e829c8ca48af9db553"
    }
]