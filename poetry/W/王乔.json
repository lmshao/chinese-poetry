[
    {
        "author": "王乔",
        "dynasty": "唐",
        "type": "诗",
        "rhythmic": "",
        "title": "过故人旧宅",
        "preface": "",
        "paragraphs": [
            "故人轩骑罢归来，旧宅园林闲不开。",
            "唯余挟瑟楼中妇，哭向平生歌舞台。"
        ],
        "notes": "",
        "id": "19670d0bae4359c4c7cdc343129d141b"
    },
    {
        "author": "王乔",
        "dynasty": "唐",
        "type": "诗",
        "rhythmic": "",
        "title": "望石门作",
        "preface": "",
        "paragraphs": [
            "高峰隔半天，长崖断千里。",
            "鸡鸣清涧中，猿啸白云里。",
            "瑶波逐空开，霞石触峰起。",
            "（见《舆地纪胜》卷三十）。"
        ],
        "notes": "",
        "id": "d19f7693009b918103445a285e85fffb"
    }
]