[
    {
        "author": "吴畦",
        "dynasty": "唐",
        "type": "诗",
        "rhythmic": "",
        "title": "登鴈荡明王峰诗",
        "preface": "",
        "paragraphs": [
            "明王嶻嶪与天齐，势压诸峰不可梯。",
            "霁雨孤钟云外渡，叫霜群鴈月中栖。",
            "仰观碧落星辰近，俯视红尘世界低。",
            "七尺灵光双彩展，石门金鼎谩留题。",
            "（见同治丙寅刊齐召南修《温州府志》卷二十八）（〖1〗同治《温州府志》卷二十《名臣》录《万历志》云：「吴畦，字正祥，家安国之卢村。",
            "登进士第。",
            "干符中，为河南节度使，督修黄河有功。",
            "黄巢乱，奉勅破走之。",
            "中和二年召入朝，同平章事。",
            "文德元年，拜谏议大夫，进太子太保，封光禄大夫，勋柱国。",
            "论事忤上意，贬润州刺史。",
            "会钱镠为镇海节度使，不安其职，遂引退，家居而卒。",
            "」出将入相如此，而史家阙如，甚为可疑，今不取。",
            "张靖龙云：「见周喟《南雁荡山志》卷七《诗外编》引明人郑思恭《崇祯南雁荡山志》，又见《乾隆平阳县志》卷二。",
            "明王峰在白云山〖属南雁荡山〗。",
            "」）。"
        ],
        "notes": "",
        "id": "815da892ba40eb4533291dee7cd4e645"
    }
]