[
    {
        "author": "韦居安",
        "dynasty": "宋",
        "type": "诗",
        "rhythmic": "",
        "title": "悼亡女",
        "preface": "",
        "paragraphs": [
            "视死如归不受污，今无彤管为伊书。",
            "仓皇父子终天诀，菱角塘边孔氏居。"
        ],
        "notes": "",
        "id": "aa6f4a5d5ffe8def76183a2c664eaf40"
    },
    {
        "author": "韦居安",
        "dynasty": "宋",
        "type": "诗",
        "rhythmic": "",
        "title": "寄魏菊庄庆之",
        "preface": "",
        "paragraphs": [
            "一庄纯种菊，此地著诗仙。",
            "再世陶元亮，三生魏仲先。",
            "餐英知正味，饮水得长年。",
            "每见君吟稿，予怀亦洒然。"
        ],
        "notes": "",
        "id": "3497197284f96e31bc84f496f506df17"
    },
    {
        "author": "韦居安",
        "dynasty": "宋",
        "type": "诗",
        "rhythmic": "",
        "title": "景定壬戌冬得数椽于城南慈感渡侧询之故老云距贾耘老旧址不远因作五言八句",
        "preface": "",
        "paragraphs": [
            "卜居求静处，喜傍碧溪湾。",
            "隔岸高低柳，当轩远近山。",
            "天开图画久，人共水云闲。",
            "闻说贾耘老，旧曾居此间。"
        ],
        "notes": "",
        "id": "2050a46621854d99ef28dd40dbb16df6"
    },
    {
        "author": "韦居安",
        "dynasty": "宋",
        "type": "词",
        "rhythmic": "摸鱼儿",
        "title": "",
        "preface": "",
        "paragraphs": [
            "绕苕城、水平坡渺，双明遥睇无际。",
            "就中惟有鱼湾好，占得西关佳致。",
            "杨柳外、羡泛宅浮家，当日元真子。",
            "溪山信美。",
            "叹陈迹犹存，前贤已往，谁会景中意。",
            "萧闲甚，筑屋三间近水。",
            "汀洲香泛兰芷。",
            "清风明月知多少，肯滞软红尘里。",
            "垂钓饵。",
            "这春水生时，剩有桃花鳜。",
            "烦襟净洗。",
            "待办取轻蓑，来分半席，相对弄清泚。"
        ],
        "notes": "",
        "id": "caf4ce75ba1f26b4c628073d7401736c"
    }
]