[
    {
        "author": "王梅窗",
        "dynasty": "宋",
        "type": "诗",
        "rhythmic": "",
        "title": "梅花",
        "preface": "",
        "paragraphs": [
            "月淡碧云笼野水，棱棱瘦声吟肩起。",
            "一天寒气霞衣裳，人在石桥春影里。"
        ],
        "notes": "",
        "id": "efe5fb02150be3de8d1c27bc56221620"
    },
    {
        "author": "王梅窗",
        "dynasty": "宋",
        "type": "诗",
        "rhythmic": "",
        "title": "寄畊绿",
        "preface": "",
        "paragraphs": [
            "孤坐忽叹息，故人成阔疏。",
            "别三来个月，不得一封书。",
            "晴雪添岩瀑，寒冰沍野蔬。",
            "何时分席地，与尔共耕锄。"
        ],
        "notes": "",
        "id": "e514bf29d46f1f88c4571767c5062390"
    },
    {
        "author": "王梅窗",
        "dynasty": "宋",
        "type": "诗",
        "rhythmic": "",
        "title": "秋日山中",
        "preface": "",
        "paragraphs": [
            "客疏吟友少，终日掩柴门。",
            "冒雨自分菊，带泥移上盆。",
            "泉添浑井脉，砧响动山根。",
            "片片西风叶，飞来有病添。"
        ],
        "notes": "",
        "id": "24a0135ea603d0184b9d8c9508242724"
    }
]