[
    {
        "author": "王梅窗",
        "dynasty": "宋",
        "type": "诗",
        "rhythmic": "",
        "title": "梅花",
        "preface": "",
        "paragraphs": [
            "月淡碧云笼野水，棱棱瘦声吟肩起。",
            "一天寒气霞衣裳，人在石桥春影里。"
        ],
        "notes": "",
        "id": "2c84cd150b8e10a8355210b887c3599f"
    },
    {
        "author": "王梅窗",
        "dynasty": "宋",
        "type": "诗",
        "rhythmic": "",
        "title": "寄畊绿",
        "preface": "",
        "paragraphs": [
            "孤坐忽叹息，故人成阔疏。",
            "别三来个月，不得一封书。",
            "晴雪添岩瀑，寒冰沍野蔬。",
            "何时分席地，与尔共耕锄。"
        ],
        "notes": "",
        "id": "4f4f80b9c28d74a76a3fca9ee1a2cc5a"
    },
    {
        "author": "王梅窗",
        "dynasty": "宋",
        "type": "诗",
        "rhythmic": "",
        "title": "秋日山中",
        "preface": "",
        "paragraphs": [
            "客疏吟友少，终日掩柴门。",
            "冒雨自分菊，带泥移上盆。",
            "泉添浑井脉，砧响动山根。",
            "片片西风叶，飞来有病添。"
        ],
        "notes": "",
        "id": "b9abd923603552549790fb2c3284b22f"
    }
]