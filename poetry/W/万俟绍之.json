[
    {
        "author": "万俟绍之",
        "dynasty": "宋",
        "type": "诗",
        "rhythmic": "",
        "title": "饯友宰丹阳",
        "preface": "",
        "paragraphs": [
            "昔曾觇吏事，不是小规模。",
            "万象胸中布，全牛眼底无。",
            "迅雷推敏速，片月对清孤。",
            "铁瓮城边邑，今番凋瘵苏。"
        ],
        "notes": "",
        "id": "eec092e1cfdc5d928a32e2a4a3113951"
    },
    {
        "author": "万俟绍之",
        "dynasty": "宋",
        "type": "诗",
        "rhythmic": "",
        "title": "杰阁",
        "preface": "",
        "paragraphs": [
            "杰阁倚空阔，身高眇万山。",
            "栋云飞缥缈，簷铁閙虚闲。",
            "地步氛埃外，天威咫尺间。",
            "好风吹笑语，余响落人寰。"
        ],
        "notes": "",
        "id": "68a1b4fea56fdc5114f83de771e2e807"
    },
    {
        "author": "万俟绍之",
        "dynasty": "宋",
        "type": "诗",
        "rhythmic": "",
        "title": "方水滴子",
        "preface": "",
        "paragraphs": [
            "质由良冶就，心向主人倾。",
            "外倣片金制，中藏勺水清。",
            "兔毫芳露染，龙尾湿云生。",
            "终令双眸炯，曾窥妙女成。"
        ],
        "notes": "",
        "id": "9307bbceaf4a29a14d9802a4432ff67a"
    },
    {
        "author": "万俟绍之",
        "dynasty": "宋",
        "type": "诗",
        "rhythmic": "",
        "title": "陆墓寺",
        "preface": "",
        "paragraphs": [
            "距城才五里，野景自萧然。",
            "塘水清环寺，窑烟黑翳天。",
            "市多沽酒旅，桥列卖鱼船。",
            "欲酹宣公冢，渊陵几变迁。"
        ],
        "notes": "",
        "id": "2960eda5b08a7fb85f29b8dd59cad379"
    },
    {
        "author": "万俟绍之",
        "dynasty": "宋",
        "type": "诗",
        "rhythmic": "",
        "title": "旅中",
        "preface": "",
        "paragraphs": [
            "僦楼如斗大，不与嬾相便。",
            "杯酒常妨饭，瓶花亦费钱。",
            "狂踪依客燕，短梦怯啼鹃。",
            "欲去老丘壑，无谋可买田。"
        ],
        "notes": "",
        "id": "a111dddbd979aff183d4e64c5155a35d"
    },
    {
        "author": "万俟绍之",
        "dynasty": "宋",
        "type": "诗",
        "rhythmic": "",
        "title": "次郊行韵",
        "preface": "",
        "paragraphs": [
            "蝶怕花残舞更忙，随风柳絮鬭轻狂。",
            "寻芳客去马蹄倦，试酒人归衣汗香。",
            "过雨千林舒翠叶，护田一水露针秧。",
            "留春无计空惆怅，信手敲棋语夜长。"
        ],
        "notes": "",
        "id": "bc45a00057f284acc36041a5e9a7d533"
    },
    {
        "author": "万俟绍之",
        "dynasty": "宋",
        "type": "诗",
        "rhythmic": "",
        "title": "送观书记住山",
        "preface": "",
        "paragraphs": [
            "本是儒流学释流，枝藤所寓即清幽。",
            "西山不用一钱买，北磵空为百计留。",
            "禅向静中能妙觉，诗于闲处得冥搜。",
            "秋风芳蒂甜如蜜，许我溪头系小舟。"
        ],
        "notes": "",
        "id": "b2969bc32a8b4d8688e7051c844d66d5"
    },
    {
        "author": "万俟绍之",
        "dynasty": "宋",
        "type": "诗",
        "rhythmic": "",
        "title": "游天平山白云泉",
        "preface": "",
        "paragraphs": [
            "踏开松径几层阴，一勺寒泉洗客心。",
            "高处天风吹面泠，险边石磴警人深。",
            "祠尊范像香烟润，碑刻唐诗藓晕侵。",
            "鸟道更通幽绝处，恨无足力可登临。"
        ],
        "notes": "",
        "id": "1e9f6597319da5af0a92ff53173dd5b5"
    },
    {
        "author": "万俟绍之",
        "dynasty": "宋",
        "type": "诗",
        "rhythmic": "",
        "title": "游建康碧瑶洞",
        "preface": "",
        "paragraphs": [
            "洞口筼筜几百竿，洞深襟袂易生寒。",
            "鹿眠桃坞春常在，鹤唳松梢夜未阑。",
            "瓦鼎香腾秋雾薄，石盘棋撒晓星残。",
            "道人许换尘凡骨，同向坛前说炼丹。"
        ],
        "notes": "",
        "id": "3edeb3cb1c99a3b8c97601cf69d0bd52"
    },
    {
        "author": "万俟绍之",
        "dynasty": "宋",
        "type": "诗",
        "rhythmic": "",
        "title": "谒曾祖提刑墓",
        "preface": "",
        "paragraphs": [
            "簪缨辉映绍兴间，身后清贫陋巷颜。",
            "犹有云仍在西浙，远思霜露拜南山。",
            "祖风三世未应息，天道百年今好还。",
            "欲去欲留松下路，藤花染泪路斓斑。"
        ],
        "notes": "",
        "id": "5ff19ea16ba1beb00d54571c4eb9f7f0"
    },
    {
        "author": "万俟绍之",
        "dynasty": "宋",
        "type": "诗",
        "rhythmic": "",
        "title": "席上次韵",
        "preface": "",
        "paragraphs": [
            "东风几度客京华，今日飘零天一涯。",
            "无奈刚肠欺竹叶，幸因清坐对梅花。",
            "更长不觉销银烛，寒峭从教透碧纱。",
            "语到前朝行乐处，绿杨深院是谁家。"
        ],
        "notes": "",
        "id": "6c43b47e318ac66a6554ddb2989ac310"
    },
    {
        "author": "万俟绍之",
        "dynasty": "宋",
        "type": "诗",
        "rhythmic": "",
        "title": "呈印主学",
        "preface": "",
        "paragraphs": [
            "君世通城我石城，不堪两处总烽尘。",
            "向时未快披云愿，今日同为避地人。",
            "襟宇光风无尽藏，杯盘夜雨有余春。",
            "唤回十载槐黄梦，欲借灵槎去问津。"
        ],
        "notes": "",
        "id": "cc8888e990c5fa8cc0e645ab88a3887b"
    },
    {
        "author": "万俟绍之",
        "dynasty": "宋",
        "type": "诗",
        "rhythmic": "",
        "title": "婢态",
        "preface": "",
        "paragraphs": [
            "才入园中便折花，厨头坐语是生涯。",
            "不时掐数周年限，每事夸称旧主家。",
            "迁怒故将瓯碗掷，傚𪾸刚借粉脂搽。",
            "隔屏窃听宾朋语，汲汲讹传又妄加。"
        ],
        "notes": "",
        "id": "420f3de498ebaa0e4509a8a39aa18b83"
    },
    {
        "author": "万俟绍之",
        "dynasty": "宋",
        "type": "诗",
        "rhythmic": "",
        "title": "次新竹韵",
        "preface": "",
        "paragraphs": [
            "箨粉飘零干拂簷，午阴比似旧时添。",
            "栖留薄雾生秋意，勾引清风涤夏炎。",
            "弱质自同诗骨瘦，新竿也学舞腰纤。",
            "丁宁养就化龙杖，休劈轻丝织绣帘。"
        ],
        "notes": "",
        "id": "0df3b5f145fc1d4689caa7a28cbaf785"
    },
    {
        "author": "万俟绍之",
        "dynasty": "宋",
        "type": "诗",
        "rhythmic": "",
        "title": "访新城宰",
        "preface": "",
        "paragraphs": [
            "野花香细绿阴成，风著征衫暑尚轻。",
            "流水有声如学语，乱山无数不知名。",
            "柘林叶尽蚕初熟，麦陇人行雉不惊。",
            "少驻篮舆聊问俗，儿童亦说长官清。"
        ],
        "notes": "",
        "id": "9410e09a71f266882ddb66c440cb5733"
    },
    {
        "author": "万俟绍之",
        "dynasty": "宋",
        "type": "诗",
        "rhythmic": "",
        "title": "饯常熟宰  其一",
        "preface": "",
        "paragraphs": [
            "笼鹤归来到北关，玉墀春里趣朝班。",
            "九重定问琴川事，为奏通川一渡闲。"
        ],
        "notes": "",
        "id": "d037828a4a5ed6c35d0b0fb4cb500698"
    },
    {
        "author": "万俟绍之",
        "dynasty": "宋",
        "type": "诗",
        "rhythmic": "",
        "title": "饯常熟宰  其二",
        "preface": "",
        "paragraphs": [
            "多幸三年依德字，喜无一事到公庭。",
            "庭前柳是公遗爱，去后相看眼更青。"
        ],
        "notes": "",
        "id": "18cd521e162d5a3476f12000926d3ca3"
    },
    {
        "author": "万俟绍之",
        "dynasty": "宋",
        "type": "诗",
        "rhythmic": "",
        "title": "金陵郊行",
        "preface": "",
        "paragraphs": [
            "快提金勒走郊原，拂面东风醒醉魂。",
            "好景流连天易晚，来朝更过杏花村。"
        ],
        "notes": "",
        "id": "aa101b4f97a64d99a6df257a8e936eb9"
    },
    {
        "author": "万俟绍之",
        "dynasty": "宋",
        "type": "诗",
        "rhythmic": "",
        "title": "冬闺怨",
        "preface": "",
        "paragraphs": [
            "塑出狮毬对画阑，笑呼女伴傍前看。",
            "宫鞋湿透犹堪著，未抵空闺绣被寒。"
        ],
        "notes": "",
        "id": "6d96c048edb39fa2402a8da3f4c8c979"
    },
    {
        "author": "万俟绍之",
        "dynasty": "宋",
        "type": "诗",
        "rhythmic": "",
        "title": "寄永兴窣兄  其一",
        "preface": "",
        "paragraphs": [
            "相阀峥嵘南渡初，万事遗绪要人扶。",
            "从知物理终无否，棠笏于今属魏谟。"
        ],
        "notes": "",
        "id": "540bf287053d6b9df8a187c4714a4ac2"
    },
    {
        "author": "万俟绍之",
        "dynasty": "宋",
        "type": "诗",
        "rhythmic": "",
        "title": "寄永兴窣兄  其二",
        "preface": "",
        "paragraphs": [
            "忆昔京华聚首时，大兄常念阿连痴。",
            "别来相望天涯远，长诵对床风雨诗。"
        ],
        "notes": "",
        "id": "4056e008f60c987b2f945a3987739183"
    },
    {
        "author": "万俟绍之",
        "dynasty": "宋",
        "type": "诗",
        "rhythmic": "",
        "title": "题扇面",
        "preface": "",
        "paragraphs": [
            "起晚慵粧立小楼，杜鹃声里万红休。",
            "侬愁未逐春酲解，飞尽杨花不举头。"
        ],
        "notes": "",
        "id": "9c210669c9c4ba6b4aba836ca8c23313"
    },
    {
        "author": "万俟绍之",
        "dynasty": "宋",
        "type": "诗",
        "rhythmic": "",
        "title": "元夕",
        "preface": "",
        "paragraphs": [
            "小小茅居傍野桥，青灯一点度元宵。",
            "新诗多在景中得，宿酒都从睡里消。",
            "绕舍菜滋春后雨，过门船趁晚来潮。",
            "休嫌不住繁华境，最喜亲朋近可邀。"
        ],
        "notes": "",
        "id": "3a66e73e0f66d61ff426be943837856d"
    }
]