[
    {
        "author": "吴颐",
        "dynasty": "宋",
        "type": "诗",
        "rhythmic": "",
        "title": "月石",
        "preface": "",
        "paragraphs": [
            "嫦娥促轻车，翩翩下瑶城。",
            "穷幽得灵山，意欲家平生。",
            "隳石拟素魄，神功夜无声。",
            "佳桂愿托根，老兔祈偕行。",
            "上帝闻之怒，地祇夺我睛。",
            "交诏责其归，命驾涕以横。",
            "事往千古后，殷勤有余情。",
            "夜半纤云收，回光对两盈。"
        ],
        "notes": "",
        "id": "0a64510d762dbffd56e637bc6e7be454"
    },
    {
        "author": "吴颐",
        "dynasty": "宋",
        "type": "诗",
        "rhythmic": "",
        "title": "过赤石湖有感寄献荆公",
        "preface": "",
        "paragraphs": [
            "重湖远映日无光，两桨行舟类堵墙。",
            "向此柂工犹恐惧，更堪风驭出苍惶。",
            "虽知行止悬于命，长离忧虞亦可伤。",
            "白首何时裕儋石，从容丈室问空王。"
        ],
        "notes": "",
        "id": "9433b9567ad476178e6615c7fa64d0f0"
    },
    {
        "author": "吴颐",
        "dynasty": "宋",
        "type": "诗",
        "rhythmic": "",
        "title": "酥花韵",
        "preface": "",
        "paragraphs": [
            "玉指纤纤出后房，似矜随意得奇芳。",
            "只愁暖律争先落，頼有凝脂可旋粧。",
            "近比含饴知有味，不须嚼蕊自闻香。",
            "未应力欲争春巧，喜士深心庶可将。"
        ],
        "notes": "",
        "id": "5c1d289fea2101fcfa52857bcf46a21b"
    },
    {
        "author": "吴颐",
        "dynasty": "宋",
        "type": "诗",
        "rhythmic": "",
        "title": "次邦宪宣德红梅诗韵  其一",
        "preface": "",
        "paragraphs": [
            "攀条弄蕊苎罗人，半軃金翘笑整巾。",
            "惯见冰肌斜映月，似惊酒面暗生春。",
            "诗翁思苦饶先醉，画史愁多恐失真。",
            "寄语东风为披拂，莫教容易惹芳尘。"
        ],
        "notes": "",
        "id": "ea7c3af2e8724bc318836fcbc0adca24"
    },
    {
        "author": "吴颐",
        "dynasty": "宋",
        "type": "诗",
        "rhythmic": "",
        "title": "次邦宪宣德红梅诗韵  其二",
        "preface": "",
        "paragraphs": [
            "年来恼乱探花人，裂尽陶公漉酒巾。",
            "傅粉早工欺白雪，施朱更欲媚阳春。",
            "衣冠未怪多侪俗，花木无情亦丧真。",
            "他日和羹何所頼，纷纷行见满前尘。"
        ],
        "notes": "",
        "id": "3168e9d7e51ac43dda9c57815cdfddd7"
    },
    {
        "author": "吴颐",
        "dynasty": "宋",
        "type": "诗",
        "rhythmic": "",
        "title": "次邦宪宣德红梅诗韵  其三",
        "preface": "",
        "paragraphs": [
            "玉骨冰肌冷照人，匀红轻浥绛罗巾。",
            "更无凡木能争艳，定向壶中别得春。",
            "久稔新诗能写物，须知樽酒可藏真。",
            "寄声闭户英夫子，体取居尘不染尘。"
        ],
        "notes": "",
        "id": "fe54cff45c9ad159c76a597a87dd0ef5"
    },
    {
        "author": "吴颐",
        "dynasty": "宋",
        "type": "诗",
        "rhythmic": "",
        "title": "次邦宪宣德红梅诗韵  其四",
        "preface": "",
        "paragraphs": [
            "留情赋咏尽闻人，似得吴姬为执巾。",
            "蝶翅稍应容辨色，桃腮无复敢娇春。",
            "似嫌素艳同姑射，著意新粧学太真。",
            "栽近华堂歌舞地，未容车马送纤尘。"
        ],
        "notes": "",
        "id": "34d067a34191a4c6dcd899170b81deeb"
    },
    {
        "author": "吴颐",
        "dynasty": "宋",
        "type": "诗",
        "rhythmic": "",
        "title": "次邦宪宣德红梅诗韵  其五",
        "preface": "",
        "paragraphs": [
            "绝品花逢绝俗人，吟看屡倒接䍠巾。",
            "剸烦自昔多余刃，痛饮于今莫负春。",
            "喜事擅名虽有素，屡空此语恐非真。",
            "典衣贳酒犹非恶，醉任清歌落暗尘。"
        ],
        "notes": "",
        "id": "3790b438ef9637be78d8466d221ba1e5"
    },
    {
        "author": "吴颐",
        "dynasty": "宋",
        "type": "诗",
        "rhythmic": "",
        "title": "江村",
        "preface": "",
        "paragraphs": [
            "前村笑语近黄昏，独向江头望故园。",
            "漂泊每怜归去晚，儿童各自解方言。"
        ],
        "notes": "",
        "id": "10d013ea82d2c48e264e43eee40019e1"
    },
    {
        "author": "吴颐",
        "dynasty": "宋",
        "type": "诗",
        "rhythmic": "",
        "title": "闻寓舍之侧花盛开口占绝句  其一",
        "preface": "",
        "paragraphs": [
            "冶城西北似村家，每共寻春到日斜。",
            "闻说春来花更好，为怜无伴懒看花。"
        ],
        "notes": "",
        "id": "6576e57ca1f80b40279277e0b5469e02"
    },
    {
        "author": "吴颐",
        "dynasty": "宋",
        "type": "诗",
        "rhythmic": "",
        "title": "闻寓舍之侧花盛开口占绝句  其二",
        "preface": "",
        "paragraphs": [
            "君嫌无伴懒看花，我向花时更忆家。",
            "欲趁芙蓉同一醉，秋江好为送归槎。"
        ],
        "notes": "",
        "id": "5fbeb85c06a689c4b7f5ae830581f395"
    },
    {
        "author": "吴颐",
        "dynasty": "宋",
        "type": "诗",
        "rhythmic": "",
        "title": "别后再用前韵寄呈明府",
        "preface": "",
        "paragraphs": [
            "所困每患失其亲，白首甘为未遇人。",
            "饥目屡常昏皂白，晨炊何敢问新陈。",
            "强颜愧我犹初仕，策足如君即要津。",
            "惜别夜阑重款晤，交情终始暖于春。"
        ],
        "notes": "",
        "id": "113682eaec3fe8d157c9683b139e7cb1"
    },
    {
        "author": "吴颐",
        "dynasty": "宋",
        "type": "诗",
        "rhythmic": "",
        "title": "效孟浩然体寄呈邦宪明府",
        "preface": "",
        "paragraphs": [
            "缪致栖鸾叹，频烦荐鹗书。",
            "未能抛斗米，岂不爱吾庐。",
            "与世多乖迕，论才信阔疏。",
            "故人应笑我，早晚遂归欤。"
        ],
        "notes": "",
        "id": "462dc29af1be4b1e8873d7b3520a5e84"
    },
    {
        "author": "吴颐",
        "dynasty": "宋",
        "type": "诗",
        "rhythmic": "",
        "title": "明逸宣义披仙馆  其一",
        "preface": "",
        "paragraphs": [
            "弟兄相踵上青冥，遗迹空余压郡城。",
            "似惜高风久零落，故开华馆面峥嵘。",
            "楼台宛转明朝日，图史纷披照短檠。",
            "疑有双凫求紫府，檐间时送步虚声。"
        ],
        "notes": "",
        "id": "1fb93fd253c38aabbdcc9707da756ba6"
    },
    {
        "author": "吴颐",
        "dynasty": "宋",
        "type": "诗",
        "rhythmic": "",
        "title": "明逸宣义披仙馆  其二",
        "preface": "",
        "paragraphs": [
            "仙境清闲识者稀，几人来此学幽栖。",
            "红泉瑶草春长在，流水桃花路弗迷。",
            "丹气犹涵阶下井，遗踪难认壁间题。",
            "祇怜星石今无恙，夜夜寒光北斗齐。"
        ],
        "notes": "",
        "id": "d4a63837f60252a615965ffadad296d7"
    },
    {
        "author": "吴颐",
        "dynasty": "宋",
        "type": "诗",
        "rhythmic": "",
        "title": "出历坪铺",
        "preface": "",
        "paragraphs": [
            "从来年少怯春寒，老大那堪行路难。",
            "已去邮亭重下马，少须朝日暖征鞍。"
        ],
        "notes": "",
        "id": "cc8d88bfacd9be9e00967bbc8063fcf1"
    }
]