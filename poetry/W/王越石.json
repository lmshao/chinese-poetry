[
    {
        "author": "王越石",
        "dynasty": "宋",
        "type": "诗",
        "rhythmic": "",
        "title": "宿朝宗驿游洞天 宿朝宗驿",
        "preface": "",
        "paragraphs": [
            "炎洲望处云南北，峣阙归时路屈盘。",
            "喜得夜深清枕簟，月华斜白洞天寒。"
        ],
        "notes": "",
        "id": "bd4bff896cca9cee1a6eebb92f110828"
    },
    {
        "author": "王越石",
        "dynasty": "宋",
        "type": "诗",
        "rhythmic": "",
        "title": "宿朝宗驿游洞天 游洞天四首 其一",
        "preface": "",
        "paragraphs": [
            "静然华烛扣灵关，云路登寻过几盘。",
            "溪水定流何处去，一条沈碧练光寒。"
        ],
        "notes": "",
        "id": "c88fbaf4b98b2c648632eaaff564fc66"
    },
    {
        "author": "王越石",
        "dynasty": "宋",
        "type": "诗",
        "rhythmic": "",
        "title": "宿朝宗驿游洞天 游洞天四首 其二",
        "preface": "",
        "paragraphs": [
            "药盆丹灶石床闲，龙虎当年向此盘。",
            "云驭久登天穴路，仙风依旧拂衣寒。"
        ],
        "notes": "",
        "id": "ea44adcd194acfe747afefd573eb816a"
    },
    {
        "author": "王越石",
        "dynasty": "宋",
        "type": "诗",
        "rhythmic": "",
        "title": "宿朝宗驿游洞天 游洞天四首 其三",
        "preface": "",
        "paragraphs": [
            "乱峰如展画屏看，老蔓纡根虺斗盘。",
            "飞步寻真尽深处，乳花凝雪逼人寒。"
        ],
        "notes": "",
        "id": "4d669b42b92749b5ffcae23e0e474aa8"
    },
    {
        "author": "王越石",
        "dynasty": "宋",
        "type": "诗",
        "rhythmic": "",
        "title": "宿朝宗驿游洞天 游洞天四首 其四",
        "preface": "",
        "paragraphs": [
            "清泉流急响珊珊，丹灶无烟玉石寒。",
            "拂石坐来心虑息，气清冰在玉精盘。"
        ],
        "notes": "",
        "id": "426f9644fd3e5f894ec52890f31dcf69"
    }
]