[
    {
        "author": "王元",
        "dynasty": "宋",
        "type": "诗",
        "rhythmic": "",
        "title": "怀翁宏",
        "preface": "",
        "paragraphs": [
            "独夜思君切，无人知此情。",
            "沧洲归未得，华发别来生。",
            "孤馆木初落，高空月正明。",
            "远书多隔岁，犹念没前程。"
        ],
        "notes": "",
        "id": "efd566efa5c86dd0231af03d8228fd8a"
    },
    {
        "author": "王元",
        "dynasty": "宋",
        "type": "诗",
        "rhythmic": "",
        "title": "登祝融峰",
        "preface": "",
        "paragraphs": [
            "草叠到孤顶，身齐高鸟翔。",
            "势疑撞翼轸，翠欲滴潇湘。",
            "云湿幽崖滑，风梳古木香。",
            "晴空聊纵目，杳杳极穷荒。"
        ],
        "notes": "",
        "id": "7c440596b96e0d69d0e8276a0c323ee1"
    },
    {
        "author": "王元",
        "dynasty": "宋",
        "type": "诗",
        "rhythmic": "",
        "title": "听琴",
        "preface": "",
        "paragraphs": [
            "拂尘开素匣，有客独伤时。",
            "古调俗不乐，正声君自知。",
            "寒泉出涧涩，老桧倚风悲。",
            "纵有来听者，谁堪继子期。"
        ],
        "notes": "",
        "id": "56b614823aa94213617736e13bfebbb8"
    },
    {
        "author": "王元",
        "dynasty": "宋",
        "type": "诗",
        "rhythmic": "",
        "title": "题邓真人遗址",
        "preface": "",
        "paragraphs": [
            "三千功满轻升去，留得山前旧隠基。",
            "但见白云长掩映，不知浮世几兴衰。",
            "松梢风触霓旌动，棕叶霜沾鹤翅垂。",
            "近代无人寻异事，野泉喷月泻秋池。"
        ],
        "notes": "",
        "id": "f2c7408cb74c7a6975f559e374cb061b"
    },
    {
        "author": "王元",
        "dynasty": "宋",
        "type": "诗",
        "rhythmic": "",
        "title": "悼李韶",
        "preface": "",
        "paragraphs": [
            "韶也命何奇，生前与世违。",
            "贫栖古梵刹，终著旧麻衣。",
            "雅句僧抄遍，孤坟客吊稀。",
            "故园今孰在，应见梦中归。"
        ],
        "notes": "",
        "id": "ed8b84a30743c49093636bfe97dcb4f1"
    },
    {
        "author": "王元",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "伴行唯瘦鹤，寻寺入深云。"
        ],
        "notes": "",
        "id": "65fa550b2975826224841ebd32436e3a"
    },
    {
        "author": "王元",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "江城卖药常将鹤，古寺看碑不下馿。"
        ],
        "notes": "",
        "id": "a21e35e92b6cf49177c8bb7a9dc2238c"
    }
]