[
    {
        "author": "吴悮",
        "dynasty": "宋",
        "type": "诗",
        "rhythmic": "",
        "title": "书渔庄邂逅录卷末",
        "preface": "",
        "paragraphs": [
            "丹中神水与华池，学者如麻悟者稀。",
            "但指气精为造化，岂知铅汞有深微。",
            "迷途到底生邪见，大道何人为指归。",
            "今日相逢皆宿契，与君容易泄天机。"
        ],
        "notes": "",
        "id": "f84767582a1602401962139599c2118f"
    },
    {
        "author": "吴悮",
        "dynasty": "宋",
        "type": "诗",
        "rhythmic": "",
        "title": "十一月十八日开炉得先天铅因纪其实",
        "preface": "",
        "paragraphs": [
            "配合阴阳法自然，得成此物号先天。",
            "妙中妙妙妙真妙，渊处渊渊渊又渊。",
            "下手工夫终百日，夺他造化几千年。",
            "从头细试渔庄录，方信神仙不浪传。"
        ],
        "notes": "",
        "id": "d84bcb2ac089ae169a2bb26940b3d06a"
    },
    {
        "author": "吴悮",
        "dynasty": "宋",
        "type": "诗",
        "rhythmic": "",
        "title": "二月十三日灰池炎灼得混沌胚𣍯",
        "preface": "",
        "paragraphs": [
            "灰池炎灼定浮沈，见了方知造化深。",
            "世上本来无此物，人间终是少知音。",
            "蒙蒙恍恍离宫本，杳杳冥冥坎户金。",
            "得一莫夸能事毕，要勤功行合天心。"
        ],
        "notes": "",
        "id": "59beb0ac9f3ce66aa4154efc0140a11f"
    }
]