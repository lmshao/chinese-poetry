[
    {
        "author": "吴商浩",
        "dynasty": "唐",
        "type": "诗",
        "rhythmic": "",
        "title": "巫峡听猿",
        "preface": "",
        "paragraphs": [
            "巴江猨啸苦，响入客舟中。",
            "孤枕破残梦，三声随晓风。",
            "连云波澹澹，和雾雨蒙蒙。",
            "巫峡去家远，不堪魂断空。"
        ],
        "notes": "",
        "id": "1c21e2ae989306b464f340c8cfbc89e5"
    },
    {
        "author": "吴商浩",
        "dynasty": "唐",
        "type": "诗",
        "rhythmic": "",
        "title": "长安春赠友人",
        "preface": "",
        "paragraphs": [
            "繁华堪泣帝城春，粉堞青楼势碍云。",
            "花对玉钩帘外发，歌飘尘土路边闻。",
            "几多远客魂空断，何处王孙酒自醺。",
            "各有归程千万里，东风时节恨离群。"
        ],
        "notes": "",
        "id": "5e27d0de4882dd61b98858221e4eccb3"
    },
    {
        "author": "吴商浩",
        "dynasty": "唐",
        "type": "诗",
        "rhythmic": "",
        "title": "塞上即事",
        "preface": "",
        "paragraphs": [
            "身似星流迹似蓬，玉关孤望杳溟蒙。",
            "寒沙万里平铺月，晓角一声高卷风。",
            "战士殁边魂尚哭，单于猎处火犹红。",
            "分明更想残宵梦，故国依然在甬东。"
        ],
        "notes": "",
        "id": "11ccae6fe35d0d8053ba156efd1bd4b2"
    },
    {
        "author": "吴商浩",
        "dynasty": "唐",
        "type": "诗",
        "rhythmic": "",
        "title": "宿山驿",
        "preface": "",
        "paragraphs": [
            "文战何堪功未图，又驱羸马指天衢。",
            "露华凝夜渚莲尽，月彩满轮山驿孤。",
            "岐路辛勤终日有，乡关音信隔年无。",
            "好同范蠡扁舟兴，高挂一帆归五湖。"
        ],
        "notes": "",
        "id": "9916478ed2c7d851f42979cc7761d2ca"
    },
    {
        "author": "吴商浩",
        "dynasty": "唐",
        "type": "诗",
        "rhythmic": "",
        "title": "北邙山",
        "preface": "",
        "paragraphs": [
            "北邙山草又青青，今日销魂事可明。",
            "绿酒醉来春未歇，白杨风起柳初晴。",
            "冈原旋葬松新长，年代无人阙半平。",
            "堪取金炉九还药，不能随梦向浮生。"
        ],
        "notes": "",
        "id": "42566723d2c84f339a97e0b0f8a9b352"
    },
    {
        "author": "吴商浩",
        "dynasty": "唐",
        "type": "诗",
        "rhythmic": "",
        "title": "秋塘晓望",
        "preface": "",
        "paragraphs": [
            "钟尽疎桐散曙鸦，故山烟树隔天涯。",
            "西风一夜秋塘晓，零落几多红藕花。"
        ],
        "notes": "",
        "id": "8b07dac0d156da80fbe4315c3dc307cd"
    },
    {
        "author": "吴商浩",
        "dynasty": "唐",
        "type": "诗",
        "rhythmic": "",
        "title": "水楼感事",
        "preface": "",
        "paragraphs": [
            "高柳螀啼雨后秋，年光空感泪如流。",
            "满湖菱荇东归晚，闲倚南轩尽日愁。"
        ],
        "notes": "",
        "id": "49804e572614cbba54b76c82c0781e00"
    },
    {
        "author": "吴商浩",
        "dynasty": "唐",
        "type": "诗",
        "rhythmic": "",
        "title": "泊舟",
        "preface": "",
        "paragraphs": [
            "身逐烟波魂自惊，木兰舟上一帆轻。",
            "云中有寺在何处，山底宿时闻磬声。"
        ],
        "notes": "",
        "id": "6cc80187b64a39d3550a754c7bfa3895"
    },
    {
        "author": "吴商浩",
        "dynasty": "唐",
        "type": "诗",
        "rhythmic": "",
        "title": "湘云",
        "preface": "",
        "paragraphs": [
            "□满湘江云莹空，纷纷长对水溶溶。",
            "日西遥望自归处，尽挂九疑千万峰。"
        ],
        "notes": "",
        "id": "14710102e4d533014935f07a15de9eca"
    }
]