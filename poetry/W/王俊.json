[
    {
        "author": "王俊",
        "dynasty": "宋",
        "type": "诗",
        "rhythmic": "",
        "title": "题王司理持平堂",
        "preface": "",
        "paragraphs": [
            "淑问皋陶晞在泮，奉公不挠幕中参。",
            "仰思弼教刑明五，深念求情法以三。",
            "虞诩为卿宜有自，于公比德盖无惭。",
            "圄空草茂庭柯绿，行咏甘棠踵召南。"
        ],
        "notes": "",
        "id": "1b14829080b53139d2e7f86726ba5d58"
    },
    {
        "author": "王俊",
        "dynasty": "宋",
        "type": "诗",
        "rhythmic": "",
        "title": "依韵和董弥大郎中祷雨诗",
        "preface": "",
        "paragraphs": [
            "雷嗔旱魃蕴烦冤，海底驱龙碧浪翻。",
            "飞上九天作霖雨，端知昭格佑宸轩。"
        ],
        "notes": "",
        "id": "7bd00782fde25a6e25a6ba99444aa211"
    }
]