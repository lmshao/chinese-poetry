[
    {
        "author": "王镃",
        "dynasty": "宋",
        "type": "诗",
        "rhythmic": "",
        "title": "别虞君集",
        "preface": "",
        "paragraphs": [
            "瓦瓶担酒去，送客石桥东。",
            "潮过汀沙上，船回岛树中。",
            "桃花三月雨，杨柳五更风。",
            "明日思君处，渡头烟水空。"
        ],
        "notes": "",
        "id": "12c896c7de74bf24bcbc174bf218d254"
    },
    {
        "author": "王镃",
        "dynasty": "宋",
        "type": "诗",
        "rhythmic": "",
        "title": "送默然上人归天台",
        "preface": "",
        "paragraphs": [
            "孤云不定心，持钵度寒林。",
            "野饭青蒲洁，秋程黄叶深。",
            "海风潮水发，山雨晓烟沉。",
            "归到石桥日，应看瀑布吟。"
        ],
        "notes": "",
        "id": "518d1af02ea9c91740669352cfb1774d"
    },
    {
        "author": "王镃",
        "dynasty": "宋",
        "type": "诗",
        "rhythmic": "",
        "title": "钱塘江",
        "preface": "",
        "paragraphs": [
            "凉丝疏柳条，秋满石阑桥。",
            "吴越兴亡事，晨昏来去潮。",
            "云开天日近，水接海山遥。",
            "望到西陵渡，风帆影自飘。"
        ],
        "notes": "",
        "id": "556afb6638f3d1c8be9fbd3332897f3e"
    },
    {
        "author": "王镃",
        "dynasty": "宋",
        "type": "诗",
        "rhythmic": "",
        "title": "别黄吟隠",
        "preface": "",
        "paragraphs": [
            "饮干分别酒，话久未移舟。",
            "潮水催行客，海山生远愁。",
            "蝉声秋岸树，雁影夕阳楼。",
            "今夜相思梦，芦花第几洲。"
        ],
        "notes": "",
        "id": "9824275fd34b285d3e0967cd753cdcd4"
    },
    {
        "author": "王镃",
        "dynasty": "宋",
        "type": "诗",
        "rhythmic": "",
        "title": "塞上曲",
        "preface": "",
        "paragraphs": [
            "黄云连白草，万里有无间。",
            "霜冷髑髅哭，天寒甲胄闲。",
            "马嘶经战地，雕认打围山。",
            "移戍腰金印，将军度玉关。"
        ],
        "notes": "",
        "id": "463a9137aba2a73e2b281cf457d1b116"
    },
    {
        "author": "王镃",
        "dynasty": "宋",
        "type": "诗",
        "rhythmic": "",
        "title": "买舟",
        "preface": "",
        "paragraphs": [
            "赤阑桥上路，几度卜归期。",
            "流水无休日，行人有老时。",
            "潮来江势逆，月出海门迟。",
            "风顺轻舟快，蒲帆尽夜吹。"
        ],
        "notes": "",
        "id": "32fe3ab2b09743547c199b429c26aa26"
    },
    {
        "author": "王镃",
        "dynasty": "宋",
        "type": "诗",
        "rhythmic": "",
        "title": "赤城李丹士",
        "preface": "",
        "paragraphs": [
            "频年游岳洞，灵迹记无差。",
            "学得长生术，常留锻死砂。",
            "笛吹苍岛月，鞋踏赤城霞。",
            "又欲腾空去，寻仙到九华。"
        ],
        "notes": "",
        "id": "e2910d357bf3e7bfa92d72bbcf4e3d53"
    },
    {
        "author": "王镃",
        "dynasty": "宋",
        "type": "诗",
        "rhythmic": "",
        "title": "早行",
        "preface": "",
        "paragraphs": [
            "客程因太早，却费一更眠。",
            "落月已归海，残星犹在天。",
            "橹声荷叶浦，萤火豆花田。",
            "隔岸谁家起，青灯远树边。"
        ],
        "notes": "",
        "id": "94ca6ce9d2f269f0ba43e6d4e8c16161"
    },
    {
        "author": "王镃",
        "dynasty": "宋",
        "type": "诗",
        "rhythmic": "",
        "title": "秋深",
        "preface": "",
        "paragraphs": [
            "风露损衣裾，秋深怀故庐。",
            "仆方谈夜梦，客至得家书。",
            "子黑石莲老，柿红霜叶疏。",
            "今年篱下菊，遥忆少人锄。"
        ],
        "notes": "",
        "id": "f9723744cc4fe2c96bd700cc7351aad5"
    },
    {
        "author": "王镃",
        "dynasty": "宋",
        "type": "诗",
        "rhythmic": "",
        "title": "访翟梅山",
        "preface": "",
        "paragraphs": [
            "诸老雕零尽，江湖今有谁。",
            "半生行客惯，多难识君迟。",
            "花屋春风酒，梅山雪夜诗。",
            "莫为名钓出，世事正如棋。"
        ],
        "notes": "",
        "id": "5a8be7116182e62dd15ca4b5af555f92"
    },
    {
        "author": "王镃",
        "dynasty": "宋",
        "type": "诗",
        "rhythmic": "",
        "title": "感秋寄白云赵寺丞",
        "preface": "",
        "paragraphs": [
            "囊里不藏金，相随只破琴。",
            "每因看月夜，长动故人心。",
            "腥草关河路，秋风楚越砧。",
            "愁来不成睡，破壁更蛩吟。"
        ],
        "notes": "",
        "id": "3e7688c8b0f75feef93b02a608ba08ae"
    },
    {
        "author": "王镃",
        "dynasty": "宋",
        "type": "诗",
        "rhythmic": "",
        "title": "晚春即事",
        "preface": "",
        "paragraphs": [
            "云气不分明，天阴忽又晴。",
            "喜凉溪鹊浴，知雨沼蛙鸣。",
            "仙药黄精饭，斋蔬白蕈羹。",
            "惜春吟未就，闲踏落花行。"
        ],
        "notes": "",
        "id": "70fbaa739e248339aa7db93aee83eb4e"
    },
    {
        "author": "王镃",
        "dynasty": "宋",
        "type": "诗",
        "rhythmic": "",
        "title": "溪村",
        "preface": "",
        "paragraphs": [
            "水路随山转，溪晴踏软沙。",
            "斜阳晒鱼网，疏竹露人家。",
            "行蟹上枯岸，饥禽衔落花。",
            "老翁分石坐，闲话到桑麻。"
        ],
        "notes": "",
        "id": "1d0ead4461c67ed7e1881b67c96af3b3"
    },
    {
        "author": "王镃",
        "dynasty": "宋",
        "type": "诗",
        "rhythmic": "",
        "title": "寄友",
        "preface": "",
        "paragraphs": [
            "发影明寒镜，萧萧亦自怜。",
            "故人难会面，行客又经年。",
            "晴雪添崖瀑，春云杂晓烟。",
            "相思有书札，写尽夜灯前。"
        ],
        "notes": "",
        "id": "5a1bd70708bb8d83049e9fec5079d5d3"
    },
    {
        "author": "王镃",
        "dynasty": "宋",
        "type": "诗",
        "rhythmic": "",
        "title": "山中",
        "preface": "",
        "paragraphs": [
            "荣枯皆定数，枉作送穷吟。",
            "有色非真画，无腔是古琴。",
            "青松秦世事，黄菊晋人心。",
            "尘外烟萝客，相寻入远林。"
        ],
        "notes": "",
        "id": "e1609cb39095f737f8a54287d13713fa"
    },
    {
        "author": "王镃",
        "dynasty": "宋",
        "type": "诗",
        "rhythmic": "",
        "title": "避乱柯岩绿坡诸公以诗见寄",
        "preface": "",
        "paragraphs": [
            "柯栝各西东，音书久不通。",
            "山河隔今古，天地老英雄。",
            "局败棋难著，愁多酒易中。",
            "花前多少恨，无语寄春风。"
        ],
        "notes": "",
        "id": "72ce9414ba4c50fefe6184b62a44e4be"
    },
    {
        "author": "王镃",
        "dynasty": "宋",
        "type": "诗",
        "rhythmic": "",
        "title": "寄杜北山",
        "preface": "",
        "paragraphs": [
            "倦客萧萧两鬓秋，柳丝无力绊归舟。",
            "晓风落叶辞高树，夜月行人在别洲。",
            "千里关河乡国梦，一江烟浪古今愁。",
            "雁声过尽青天阔，却忆同登望海楼。"
        ],
        "notes": "",
        "id": "acc82c43299c00d150b317257c029a6c"
    },
    {
        "author": "王镃",
        "dynasty": "宋",
        "type": "诗",
        "rhythmic": "",
        "title": "山居",
        "preface": "",
        "paragraphs": [
            "屋头藓树蜕鸣蛩，池上沟泉凿石通。",
            "香老蒲花春洞影，凉生槲叶午窗风。",
            "泥瓶开酒留樵客，篛笠穿云访药翁。",
            "虽是一贫清似水，定无徭役到山中。"
        ],
        "notes": "",
        "id": "6f052d26221d4edf37a41b7389a56f4b"
    },
    {
        "author": "王镃",
        "dynasty": "宋",
        "type": "诗",
        "rhythmic": "",
        "title": "暮秋寄仙洲舍弟",
        "preface": "",
        "paragraphs": [
            "去年泛菊醉重阳，今日谁知各异乡。",
            "落叶石阑霜信早，败荷池屋雨声凉。",
            "人情好恶花甘苦，世事荣枯草短长。",
            "别有骏雕双翮健，刚风摩透入苍茫。"
        ],
        "notes": "",
        "id": "0b01f7a0597320742a7070314eab56eb"
    },
    {
        "author": "王镃",
        "dynasty": "宋",
        "type": "诗",
        "rhythmic": "",
        "title": "金陵感秋",
        "preface": "",
        "paragraphs": [
            "鱼书难寄水空流，两袖西风破黑裘。",
            "客梦芦花晋城月，归心枫叶浙山秋。",
            "世情老去谙方熟，愁事来时醉便休。",
            "满目关河怀古恨，如今何处问孙刘。"
        ],
        "notes": "",
        "id": "d2a31b009d4f2c07d7b75ba647f72570"
    },
    {
        "author": "王镃",
        "dynasty": "宋",
        "type": "诗",
        "rhythmic": "",
        "title": "春游",
        "preface": "",
        "paragraphs": [
            "薄暖轻寒未肯分，游衫换作粉红新。",
            "绿香酒影摇宫扇，红皱裙文上舞裀。",
            "杨柳锦鞍春富贵，海棠银烛夜精神。",
            "风流难学唐崔护，花下题诗忆故人。"
        ],
        "notes": "",
        "id": "fce6cae40fac1eb9017ba8812a390fdc"
    },
    {
        "author": "王镃",
        "dynasty": "宋",
        "type": "诗",
        "rhythmic": "",
        "title": "宿香严院",
        "preface": "",
        "paragraphs": [
            "地炉煨火柏枝香，借宿寒寮到上方。",
            "山近白云归古殿，风高黄叶响空廊。",
            "敲门僧踏梅花月，入夜猿啼枫树霜。",
            "梦醒不知窗日上，时闻经磬出松堂。"
        ],
        "notes": "",
        "id": "8497a61ef4627f4308dc8529c8c9b5fa"
    },
    {
        "author": "王镃",
        "dynasty": "宋",
        "type": "诗",
        "rhythmic": "",
        "title": "湖山即景次尹绿波",
        "preface": "",
        "paragraphs": [
            "湖山掩映雁潭秋，今古诗人说胜游。",
            "绿柳影分骑马路，赤枫叶落钓鱼舟。",
            "前坡风送归樵笛，别墅云藏卖酒楼。",
            "长记寻梅冰雪里，毡靴驼帽鹔鹴裘。"
        ],
        "notes": "",
        "id": "cb74ff8880d771d0f1e6167963f08f7f"
    },
    {
        "author": "王镃",
        "dynasty": "宋",
        "type": "诗",
        "rhythmic": "",
        "title": "古杭感事  其一",
        "preface": "",
        "paragraphs": [
            "国事雕零王气衰，东南豪杰竟何之。",
            "云寒废殿排班石，草卧前朝记事碑。",
            "沙涨浙江龙去远，天宽北阙凤归迟。",
            "可怜不老吴山月，曾照官家宠幸时。"
        ],
        "notes": "",
        "id": "e996a19b33f596835f0ea4b972a885d9"
    },
    {
        "author": "王镃",
        "dynasty": "宋",
        "type": "诗",
        "rhythmic": "",
        "title": "古杭感事  其二",
        "preface": "",
        "paragraphs": [
            "入北銮舆竟不回，衔花辇路长苍苔。",
            "九重禁地为僧舍，六代园陵变劫灰。",
            "宋国衣冠春草绿，赵宫珠翠野花开。",
            "虽然兴废俱天数，祸自奸臣误国来。"
        ],
        "notes": "",
        "id": "03b6babf1488a6b8b741471888e14807"
    },
    {
        "author": "王镃",
        "dynasty": "宋",
        "type": "诗",
        "rhythmic": "",
        "title": "尹绿坡闲吟所",
        "preface": "",
        "paragraphs": [
            "苔痕分路见人家，犬护篱根卧落花。",
            "一片林塘诗境界，四时花果隠生涯。",
            "锄山拣日春栽药，汲水和云夜煮茶。",
            "耕录有文须点看，旋摇松露入朱砂。"
        ],
        "notes": "",
        "id": "8551b165da9276b2bc27b2e3b6140def"
    },
    {
        "author": "王镃",
        "dynasty": "宋",
        "type": "诗",
        "rhythmic": "",
        "title": "登开元宫德和楼",
        "preface": "",
        "paragraphs": [
            "瑞云深处碧玲珑，得道高人在此中。",
            "玉树影迷唐旧邸，金钟声绕汉诸宫。",
            "夜看西北天星近，晓对东南海日红。",
            "咫尺便分仙俗路，吴山斜出锦屏风。"
        ],
        "notes": "",
        "id": "9909f097f1201802e676a162c75ba1c0"
    },
    {
        "author": "王镃",
        "dynasty": "宋",
        "type": "诗",
        "rhythmic": "",
        "title": "寓龙虎山示张炼师",
        "preface": "",
        "paragraphs": [
            "莲盂送别万峰云，龙虎山前过小春。",
            "草履惯穿枯岭叶，布衣犹带旧京尘。",
            "毡寒不见游仙梦，路远谁怜倦客贫。",
            "东望海门归未得，北风吹雪满唐巾。"
        ],
        "notes": "",
        "id": "9900e2c4c84c89cce7bdc39b76211ca6"
    },
    {
        "author": "王镃",
        "dynasty": "宋",
        "type": "诗",
        "rhythmic": "",
        "title": "山中述怀柬详议梅磵四弟",
        "preface": "",
        "paragraphs": [
            "春入青山伴白云，市朝新事不曾闻。",
            "心无利欲愁都散，路有仙凡悟便分。",
            "夜月蕉花秦世梦，寒烟草子宋时坟。",
            "抽丁不到空林客，自采枫香礼斗君。"
        ],
        "notes": "",
        "id": "df45c04d6b85012f298c43b61cd1dd55"
    },
    {
        "author": "王镃",
        "dynasty": "宋",
        "type": "诗",
        "rhythmic": "",
        "title": "时事",
        "preface": "",
        "paragraphs": [
            "羽书飞报南州捷，百万戎师尽转官。",
            "豪杰危中成事易，规模狭处济时难。",
            "云生杀气雕旗暗，风肃军声虎帐寒。",
            "何日山河□□□，□□□□旧衣冠。"
        ],
        "notes": "",
        "id": "c5eec67020f94bd0b00508eeafec0789"
    },
    {
        "author": "王镃",
        "dynasty": "宋",
        "type": "诗",
        "rhythmic": "",
        "title": "病中",
        "preface": "",
        "paragraphs": [
            "镜里初疑看不真，衰颜只恐是他人。",
            "医言断酒方除病，母戒观书亦损神。",
            "卧久不知黄叶落，起来还见白髭新。",
            "横梳头发斜阳下，半脱清风半委尘。"
        ],
        "notes": "",
        "id": "e4645eb892f6cad1ea9d5ddb1719b459"
    },
    {
        "author": "王镃",
        "dynasty": "宋",
        "type": "诗",
        "rhythmic": "",
        "title": "裁衣曲",
        "preface": "",
        "paragraphs": [
            "烧罢心香午夜阑，玉纤轻捻剪刀寒。",
            "衣成恐不如郎意，独著灯前照影看。"
        ],
        "notes": "",
        "id": "aecf1cdd7705cfc03ab468c74a9f4530"
    },
    {
        "author": "王镃",
        "dynasty": "宋",
        "type": "诗",
        "rhythmic": "",
        "title": "春酌",
        "preface": "",
        "paragraphs": [
            "酒阑歌罢翠帘遮，午夜乌啼月未斜。",
            "多少断云心上事，结成香梦是梨花。"
        ],
        "notes": "",
        "id": "4a00c23fe7563b55789c91045c05f875"
    },
    {
        "author": "王镃",
        "dynasty": "宋",
        "type": "诗",
        "rhythmic": "",
        "title": "西湖",
        "preface": "",
        "paragraphs": [
            "南北高峰叫杜鹃，斜阳浮翠断桥边。",
            "画船归处江湖梦，一半楼台杨柳烟。"
        ],
        "notes": "",
        "id": "be91d7fc90869376d861729d89244b61"
    },
    {
        "author": "王镃",
        "dynasty": "宋",
        "type": "诗",
        "rhythmic": "",
        "title": "苏小小墓",
        "preface": "",
        "paragraphs": [
            "同心难结绣云长，红玉沉泥草亦香。",
            "娇魄年年寒食节，定应湖上作鸳鸯。"
        ],
        "notes": "",
        "id": "d64eb455a5d277159efa41242c2a4f03"
    },
    {
        "author": "王镃",
        "dynasty": "宋",
        "type": "诗",
        "rhythmic": "",
        "title": "怯暖",
        "preface": "",
        "paragraphs": [
            "怯暖新裁白苎衣，棋声深院客来稀。",
            "春风无力晴丝软，绊住杨花不肯飞。"
        ],
        "notes": "",
        "id": "6c1c3e29f08a8eb579f3512275634a0b"
    },
    {
        "author": "王镃",
        "dynasty": "宋",
        "type": "诗",
        "rhythmic": "",
        "title": "秦望山",
        "preface": "",
        "paragraphs": [
            "祖龙痴欲望长年，却遣君房渡海船。",
            "枉去蓬山觅丹药，桃源亦自有神仙。"
        ],
        "notes": "",
        "id": "f26f84faa58ffe889338f607fdd11be7"
    },
    {
        "author": "王镃",
        "dynasty": "宋",
        "type": "诗",
        "rhythmic": "",
        "title": "深春  其一",
        "preface": "",
        "paragraphs": [
            "夹泥花上燕巢边，翠箔桑空蚕又眠。",
            "天气才晴风候别，坐看盆藕出双钱。"
        ],
        "notes": "",
        "id": "59e635a8290e26422af7d7de55d87f36"
    },
    {
        "author": "王镃",
        "dynasty": "宋",
        "type": "诗",
        "rhythmic": "",
        "title": "深春  其二",
        "preface": "",
        "paragraphs": [
            "燕子来时春又休，暖风吹绿上枝头。",
            "绣帘不隔荼䕷月，香影无人自入楼。"
        ],
        "notes": "",
        "id": "de3de612c8dfe5c7a2d4760b28131683"
    },
    {
        "author": "王镃",
        "dynasty": "宋",
        "type": "诗",
        "rhythmic": "",
        "title": "采莲曲",
        "preface": "",
        "paragraphs": [
            "罗裙溅湿鬓云偏，摇落香风满画船。",
            "忽忆夜来憔悴梦，鸳鸯正在藕花边。"
        ],
        "notes": "",
        "id": "440463a8ce39b605fd9beca953e95186"
    },
    {
        "author": "王镃",
        "dynasty": "宋",
        "type": "诗",
        "rhythmic": "",
        "title": "秋宫辞",
        "preface": "",
        "paragraphs": [
            "蝉噪凉生玉漏秋，梦回空忆到龙楼。",
            "妾身恨不如黄叶，得趁流泉出御沟。"
        ],
        "notes": "",
        "id": "f4df6817d0131d8bbf4afee9cba00a59"
    },
    {
        "author": "王镃",
        "dynasty": "宋",
        "type": "诗",
        "rhythmic": "",
        "title": "春闺辞",
        "preface": "",
        "paragraphs": [
            "桃飞红雪上帘钩，杨柳风丝拂画楼。",
            "日透阑干人病酒，卖花声过懒搔头。"
        ],
        "notes": "",
        "id": "ca2c33f5bb1ede31d11845be4d276219"
    },
    {
        "author": "王镃",
        "dynasty": "宋",
        "type": "诗",
        "rhythmic": "",
        "title": "访庭植上人",
        "preface": "",
        "paragraphs": [
            "苔侵坐处石头青，满屋春云不用扃。",
            "入定醒来香印冷，一帘花雨湿残经。"
        ],
        "notes": "",
        "id": "0dcaee1ad6865aada1d3aa6a70d71b3c"
    },
    {
        "author": "王镃",
        "dynasty": "宋",
        "type": "诗",
        "rhythmic": "",
        "title": "西亭新暑",
        "preface": "",
        "paragraphs": [
            "水晶帘挂小池亭，茉莉花香酒易醒。",
            "日影不摇风力软，蟢丝绊落翠蜻蜓。"
        ],
        "notes": "",
        "id": "6d1e87c3c9af2a1492ad607d5e056548"
    },
    {
        "author": "王镃",
        "dynasty": "宋",
        "type": "诗",
        "rhythmic": "",
        "title": "春梦",
        "preface": "",
        "paragraphs": [
            "东风敲碎玉阑干，蝴蝶纷飞梦欲残。",
            "翠被压床银烛暗，夜深谁问海棠寒。"
        ],
        "notes": "",
        "id": "497afb850977dcf5784f5348914240cd"
    },
    {
        "author": "王镃",
        "dynasty": "宋",
        "type": "诗",
        "rhythmic": "",
        "title": "喜凉",
        "preface": "",
        "paragraphs": [
            "吹笛何人在小楼，夜深不下玉帘钩。",
            "凉风敲落梧桐叶，片片飞来尽是秋。"
        ],
        "notes": "",
        "id": "8d9788d43f1c65c7c511b58a6aa3e9f6"
    },
    {
        "author": "王镃",
        "dynasty": "宋",
        "type": "诗",
        "rhythmic": "",
        "title": "宿西湖上竺",
        "preface": "",
        "paragraphs": [
            "不收石上著残棋，山月无声鹤睡时。",
            "落叶打窗霜满屋，有僧吟得夜寒诗。"
        ],
        "notes": "",
        "id": "f5fa5804386165d2dcc6c53abdf17ea5"
    },
    {
        "author": "王镃",
        "dynasty": "宋",
        "type": "诗",
        "rhythmic": "",
        "title": "水居",
        "preface": "",
        "paragraphs": [
            "飞鸥贴水水连天，一半青山一半烟。",
            "日暮潮回渔父醉，不知船阁浅沙边。"
        ],
        "notes": "",
        "id": "ea176b94bc78338f77179dc2d8500db9"
    },
    {
        "author": "王镃",
        "dynasty": "宋",
        "type": "诗",
        "rhythmic": "",
        "title": "断桥春望",
        "preface": "",
        "paragraphs": [
            "拾翠车闲辇路尘，山南山北杜鹃春。",
            "谁家庭院东风里，飞出桃花不见人。"
        ],
        "notes": "",
        "id": "d17e7a3bddcf4850216bdd63806752a4"
    },
    {
        "author": "王镃",
        "dynasty": "宋",
        "type": "诗",
        "rhythmic": "",
        "title": "吴江旅思",
        "preface": "",
        "paragraphs": [
            "千丝杨柳拂征篷，一望菱花漾晓风。",
            "人在画楼高处立，鹭鸶飞入水晶宫。"
        ],
        "notes": "",
        "id": "0b8194aded3a8afc88e852c359e08866"
    },
    {
        "author": "王镃",
        "dynasty": "宋",
        "type": "诗",
        "rhythmic": "",
        "title": "花下作字付叶柘山使者",
        "preface": "",
        "paragraphs": [
            "花藓层层润石床，绿阴多处自生凉。",
            "闲将笔染荼䕷露，写得春辞满纸香。"
        ],
        "notes": "",
        "id": "6b56fef11dde4cef7cc50076aa77d6c8"
    },
    {
        "author": "王镃",
        "dynasty": "宋",
        "type": "诗",
        "rhythmic": "",
        "title": "春寒",
        "preface": "",
        "paragraphs": [
            "玉屏烟冷鹧鸪斑，翡翠帘遮好梦残。",
            "雨又未休人又懒，杏花无力不禁寒。"
        ],
        "notes": "",
        "id": "85b79671376416f84dcfba30b49eedf3"
    },
    {
        "author": "王镃",
        "dynasty": "宋",
        "type": "诗",
        "rhythmic": "",
        "title": "孙花翁墓",
        "preface": "",
        "paragraphs": [
            "词入秦楼唱至今，夜魂应共水仙吟。",
            "坟前几树桃花月，照得风流不死心。"
        ],
        "notes": "",
        "id": "fc60086be362ae9d1f389ce271403b72"
    },
    {
        "author": "王镃",
        "dynasty": "宋",
        "type": "诗",
        "rhythmic": "",
        "title": "呈赵使君时方西遁",
        "preface": "",
        "paragraphs": [
            "欲买寒江载月船，床头金尽却谁怜。",
            "客囊空有诗千首，难向红楼当酒钱。"
        ],
        "notes": "",
        "id": "10738998cc26073d4fa4c13e58c2230e"
    },
    {
        "author": "王镃",
        "dynasty": "宋",
        "type": "诗",
        "rhythmic": "",
        "title": "蜻蜓",
        "preface": "",
        "paragraphs": [
            "轻绡剪翅约秋霜，点水低飞恋野塘。",
            "忽趁游蜂过墙去，可怜不识百花香。"
        ],
        "notes": "",
        "id": "98f9c8a7d21664b8fa976ffa7275f5a0"
    },
    {
        "author": "王镃",
        "dynasty": "宋",
        "type": "诗",
        "rhythmic": "",
        "title": "灯花",
        "preface": "",
        "paragraphs": [
            "喜信今宵报与谁，玉人曾剪画双眉。",
            "等闲开落银缸见，只是春风不得知。"
        ],
        "notes": "",
        "id": "7e9037e998eaf52d90d12d03023199da"
    },
    {
        "author": "王镃",
        "dynasty": "宋",
        "type": "诗",
        "rhythmic": "",
        "title": "重阳纪怀",
        "preface": "",
        "paragraphs": [
            "篱根醉倒任斜阳，隔夜茱萸便不香。",
            "莫把黄花遮破帽，教人见我鬓边霜。"
        ],
        "notes": "",
        "id": "2519031200767909e279106d4aa89390"
    },
    {
        "author": "王镃",
        "dynasty": "宋",
        "type": "诗",
        "rhythmic": "",
        "title": "仙源即事  其一",
        "preface": "",
        "paragraphs": [
            "山花幽草自成春，深入仙源欲避秦。",
            "地僻不知南北事，相逢尽是种桃人。"
        ],
        "notes": "",
        "id": "5f00e76727d6a00957064c62c594477c"
    },
    {
        "author": "王镃",
        "dynasty": "宋",
        "type": "诗",
        "rhythmic": "",
        "title": "仙源即事  其二",
        "preface": "",
        "paragraphs": [
            "避世移家入乱山，松风杉雨打窗寒。",
            "床头一卷麻衣易，自点松明尽夜看。"
        ],
        "notes": "",
        "id": "6ee74d58bea5cf4f73cd48e03d51dd2d"
    },
    {
        "author": "王镃",
        "dynasty": "宋",
        "type": "诗",
        "rhythmic": "",
        "title": "秋日过京口",
        "preface": "",
        "paragraphs": [
            "晚风簌簌荻花飞，络纬声干豆叶稀。",
            "水国易寒裘马健，织金添作海青衣。"
        ],
        "notes": "",
        "id": "916abb96a06c570f49c9dbb22e40cb0d"
    },
    {
        "author": "王镃",
        "dynasty": "宋",
        "type": "诗",
        "rhythmic": "",
        "title": "军中乐二首  其一",
        "preface": "",
        "paragraphs": [
            "靼衫闪色织云罗，白马金鞍载翠娥。",
            "把盏醉归营月上，胡琴捍拨采茶歌。"
        ],
        "notes": "",
        "id": "9777aea46c2863dcd0c097cf108d47f4"
    },
    {
        "author": "王镃",
        "dynasty": "宋",
        "type": "诗",
        "rhythmic": "",
        "title": "军中乐二首  其二",
        "preface": "",
        "paragraphs": [
            "珊瑚提榼紫金杯，毡帐藏春暖不开。",
            "马上娇娃花满笠，随军出看打毬回。"
        ],
        "notes": "",
        "id": "5ca05872afde8a276c151898c2c83824"
    },
    {
        "author": "王镃",
        "dynasty": "宋",
        "type": "诗",
        "rhythmic": "",
        "title": "白牡丹",
        "preface": "",
        "paragraphs": [
            "翠云低护玉楼台，露洗香苞逐渐开。",
            "昨夜赏花人酒醉，月中错认水晶杯。"
        ],
        "notes": "",
        "id": "aa90d7e37d097c56f71999df1bacf89a"
    },
    {
        "author": "王镃",
        "dynasty": "宋",
        "type": "诗",
        "rhythmic": "",
        "title": "睡海棠",
        "preface": "",
        "paragraphs": [
            "费尽臙脂捻得成，杨妃醉后越娉婷。",
            "定应梦著三郎事，吹老春风不肯醒。"
        ],
        "notes": "",
        "id": "8b9e622ae02e94fe312b0797c6a30cb7"
    },
    {
        "author": "王镃",
        "dynasty": "宋",
        "type": "诗",
        "rhythmic": "",
        "title": "湖上晚望",
        "preface": "",
        "paragraphs": [
            "酒醒湖光生嫩凉，卧船吹笛藕花香。",
            "游人尽逐鶑花去，一片闲情在夕阳。"
        ],
        "notes": "",
        "id": "a9ac4802913f2c709b1ee1f871e9d4c0"
    },
    {
        "author": "王镃",
        "dynasty": "宋",
        "type": "诗",
        "rhythmic": "",
        "title": "胡地曲",
        "preface": "",
        "paragraphs": [
            "枪旗猎猎动风缨，土雨如云杀气腥。",
            "认得打围枯草际，霜雕飞趁海东青。"
        ],
        "notes": "",
        "id": "85480995178b1383f7edab4def8dae2c"
    },
    {
        "author": "王镃",
        "dynasty": "宋",
        "type": "诗",
        "rhythmic": "",
        "title": "寿光宫",
        "preface": "",
        "paragraphs": [
            "井气蒸云湿石栏，白头道士自烧丹。",
            "开门风带琴声出，一阵松花满醮坛。"
        ],
        "notes": "",
        "id": "4c4ae61bffe94d03d6fd69c12678bfa2"
    },
    {
        "author": "王镃",
        "dynasty": "宋",
        "type": "诗",
        "rhythmic": "",
        "title": "渔父吟",
        "preface": "",
        "paragraphs": [
            "竹丝篮里白鱼肥，日落江头换酒归。",
            "只恐明朝江雪冻，老妻连夜补蓑衣。"
        ],
        "notes": "",
        "id": "d76a95b95c9e5368bc071e6c6e25c873"
    },
    {
        "author": "王镃",
        "dynasty": "宋",
        "type": "诗",
        "rhythmic": "",
        "title": "闺词",
        "preface": "",
        "paragraphs": [
            "逢春娇病鬓蓬松，偷拆郎书读未终。",
            "蓦地人来无语答，含羞满面发潮红。"
        ],
        "notes": "",
        "id": "919f55f9a72d3073c20384890a3bd9dd"
    },
    {
        "author": "王镃",
        "dynasty": "宋",
        "type": "诗",
        "rhythmic": "",
        "title": "述怀  其一",
        "preface": "",
        "paragraphs": [
            "平生自笑拙经营，薄有泉田税犊耕。",
            "实地立身终是稳，权门炙手不为荣。",
            "孤山名以吟梅重，彭泽官因爱菊轻。",
            "尘世几人贪富贵，可怜头白竟无成。"
        ],
        "notes": "",
        "id": "891e4f27a8a5fd7af3e7ceb1fa181689"
    },
    {
        "author": "王镃",
        "dynasty": "宋",
        "type": "诗",
        "rhythmic": "",
        "title": "述怀  其二",
        "preface": "",
        "paragraphs": [
            "心如冰静已无波，劫世虚言莫问他。",
            "老眼易昏书字大，醉言难谨忤人多。",
            "山厨烟火烧红叶，水国衣裳制绿蓑。",
            "浊富清贫分两路，高眠不管吏征科。"
        ],
        "notes": "",
        "id": "d02c061b18c2e07f5dcc8c2e4fcc0ccf"
    },
    {
        "author": "王镃",
        "dynasty": "宋",
        "type": "诗",
        "rhythmic": "",
        "title": "春日即事",
        "preface": "",
        "paragraphs": [
            "黄金挥尽见空囊，肯把愁眉恼曲肠。",
            "三月时光鶑世界，一年春梦蝶家乡。",
            "教成舞妓看杨柳，娇语眠姬惜海棠。",
            "昨日醉游归路晚，落花飞趁马蹄香。"
        ],
        "notes": "",
        "id": "2cf52356730edc138f2f215c3df4df07"
    },
    {
        "author": "王镃",
        "dynasty": "宋",
        "type": "诗",
        "rhythmic": "",
        "title": "书怀",
        "preface": "",
        "paragraphs": [
            "处世功名莫躁为，识时机变在防危。",
            "吉凶有数曾参易，胜负无心不著棋。",
            "事向直中多骨突，人于财上重交知。",
            "后车能悟前车覆，箴警何须座右碑。"
        ],
        "notes": "",
        "id": "4729ced922b763827898000ade94ba93"
    },
    {
        "author": "王镃",
        "dynasty": "宋",
        "type": "诗",
        "rhythmic": "",
        "title": "山居即事  其一",
        "preface": "",
        "paragraphs": [
            "选定唐诗手自编，醒时消遣醉时眠。",
            "家家云气山藏雨，处处蛙啼水满田。",
            "松树倒生临涧影，竹根斜挂过墙鞭。",
            "客来无可延清话，旋摘新茶瓦鼎煎。"
        ],
        "notes": "",
        "id": "be7e7e5457abc3a4b9aaff69eeb671f0"
    },
    {
        "author": "王镃",
        "dynasty": "宋",
        "type": "诗",
        "rhythmic": "",
        "title": "山居即事  其二",
        "preface": "",
        "paragraphs": [
            "闲居却笑俗人忙，又欲移门向野塘。",
            "午爨松脂粘斧腻，晓行云气湿衣凉。",
            "长生瑶草成丹药，万岁灵藤结紫香。",
            "林下知心时有月，黄昏相伴入藜床。"
        ],
        "notes": "",
        "id": "ff4e8bcc14b50a34d40fda67224708ac"
    },
    {
        "author": "王镃",
        "dynasty": "宋",
        "type": "诗",
        "rhythmic": "",
        "title": "返山居",
        "preface": "",
        "paragraphs": [
            "草庐梦醒旧南阳，万事灰心笑一场。",
            "齿漱石泉消酒渴，手挼草药染衣香。",
            "菊花夜白因添月，柿叶秋红不是霜。",
            "大雅今时无问字，天风时到响琴床。"
        ],
        "notes": "",
        "id": "aab9b419f1ed097c120652af5384c5f7"
    },
    {
        "author": "王镃",
        "dynasty": "宋",
        "type": "诗",
        "rhythmic": "",
        "title": "村中夜归",
        "preface": "",
        "paragraphs": [
            "风报轻寒入暮天，滞行多被酒留连。",
            "花村无月路全黑，竹屋有灯人未眠。",
            "云气苍茫沉远树，春心浩荡怯啼鹃。",
            "忽晴又雨都无准，泥污吟衫亦懒湔。"
        ],
        "notes": "",
        "id": "0bfcf492fa6eb9cf578f6f436f8d142e"
    },
    {
        "author": "王镃",
        "dynasty": "宋",
        "type": "诗",
        "rhythmic": "",
        "title": "谢尹绿坡见访",
        "preface": "",
        "paragraphs": [
            "棕鞋闲踏软红尘，道眼青山认得真。",
            "不是江湖相识者，谁来泉石访幽人。",
            "夜寒草屋三更雨，心事梨花一片春。",
            "莫笑家风太枯淡，地垆温酒话逃秦。"
        ],
        "notes": "",
        "id": "030a30063371e59f17ad3531ca575906"
    },
    {
        "author": "王镃",
        "dynasty": "宋",
        "type": "诗",
        "rhythmic": "",
        "title": "春雨感怀",
        "preface": "",
        "paragraphs": [
            "日色开晴又半朝，山溪才涨响于潮。",
            "花遭夜雨心先病，柳媚春风眼易娇。",
            "世变汉人能北语，乱兴晋室有童谣。",
            "自从国事推迁后，处处祸延林木焦。"
        ],
        "notes": "",
        "id": "12bb0c2c41e3a3a496612631e625d1a6"
    },
    {
        "author": "王镃",
        "dynasty": "宋",
        "type": "诗",
        "rhythmic": "",
        "title": "暮春",
        "preface": "",
        "paragraphs": [
            "渡头步石巳平沉，三月溪流处处新。",
            "柳絮飘零游子梦，草花清浄道人心。",
            "只消贫有诗传世，不要狂思药化金。",
            "一片夕阳天共远，鹃声相应隔山林。"
        ],
        "notes": "",
        "id": "1e0760fb3fe32e4ba376b0cdc6ad6907"
    },
    {
        "author": "王镃",
        "dynasty": "宋",
        "type": "诗",
        "rhythmic": "",
        "title": "和叶碧峰韵",
        "preface": "",
        "paragraphs": [
            "心视功名一羽轻，能吟好句出天生。",
            "要磨自己功夫到，肯学前人步武行。",
            "纸上烟云才欲扫，毫端风雨已先惊。",
            "学诗恰似求仙术，待得成时彻骨清。"
        ],
        "notes": "",
        "id": "fe07115732cf6d41b6a6043199d2f3ff"
    },
    {
        "author": "王镃",
        "dynasty": "宋",
        "type": "诗",
        "rhythmic": "",
        "title": "哭叶柘山",
        "preface": "",
        "paragraphs": [
            "两肩山耸梅花瘦，戒饮心斋要独清。",
            "学得晋人文更古，写如唐帖草尤精。",
            "青衫命欠生前贵，白发诗香死后名。",
            "魂共灵华应不散，随仙诏到五云城。"
        ],
        "notes": "",
        "id": "6365402014fdaa89b041ecb9bcd1135e"
    },
    {
        "author": "王镃",
        "dynasty": "宋",
        "type": "诗",
        "rhythmic": "",
        "title": "姑苏述古",
        "preface": "",
        "paragraphs": [
            "废苑春风杨柳青，啼鶑犹学馆娃声。",
            "百年气数花开落，一代兴亡潮长平。",
            "香径迹荒舆辇绝，屧廊基在藓苔生。",
            "繁华已逐英雄去，留得斜阳伴古城。"
        ],
        "notes": "",
        "id": "ccef9e4759c75d50dd0a976b1f90c611"
    },
    {
        "author": "王镃",
        "dynasty": "宋",
        "type": "诗",
        "rhythmic": "",
        "title": "涉世",
        "preface": "",
        "paragraphs": [
            "甘苦炎凉已遍经，少年磨洗晚年成。",
            "脚行险处人都错，心放宽时事自明。",
            "阅世兴衰天有眼，随时消长水无情。",
            "一身收拾归绳墨，才动千条万绪生。"
        ],
        "notes": "",
        "id": "ea8033b809ccd1b162e917ccd69eb679"
    },
    {
        "author": "王镃",
        "dynasty": "宋",
        "type": "诗",
        "rhythmic": "",
        "title": "吴山旅楼秋望",
        "preface": "",
        "paragraphs": [
            "桂香风老鬓飕飕，添著湘罗小夹裘。",
            "烟锁亭台青嶂晓，露寒帘幕画堂秋。",
            "雁来花发芙蓉浦，燕去影疏杨柳楼。",
            "隔岸梧桐易憔悴，未霜叶落满河舟。"
        ],
        "notes": "",
        "id": "5ca3703862944007059bc13e4f307c87"
    },
    {
        "author": "王镃",
        "dynasty": "宋",
        "type": "诗",
        "rhythmic": "",
        "title": "初夏",
        "preface": "",
        "paragraphs": [
            "杜鹃啼老万山红，天气于春便不同。",
            "半壁蕉云收暑雨，一帘絮雪扑晴风。",
            "燕巢子出雕梁暖，蚕茧蛾生翠箔空。",
            "闲却香车无采处，欲随蓑笠看田翁。"
        ],
        "notes": "",
        "id": "db8a444c89aba0c8da0afd99ff012c14"
    },
    {
        "author": "王镃",
        "dynasty": "宋",
        "type": "诗",
        "rhythmic": "",
        "title": "梅雨",
        "preface": "",
        "paragraphs": [
            "簷雨筛珠响未休，梅黄天色淡于秋。",
            "虫依草褥墙腰语，鱼弄荷钱水面游。",
            "浸酒药苗重石瓮，湿书松气入山楼。",
            "晚晴闲趁渔人去，学把丝竿坐钓舟。"
        ],
        "notes": "",
        "id": "7d4b1102837f22d5a36f651f948d0f83"
    },
    {
        "author": "王镃",
        "dynasty": "宋",
        "type": "诗",
        "rhythmic": "",
        "title": "送友竹弟入京",
        "preface": "",
        "paragraphs": [
            "送君去作江湖客，我亦心飞逐海鸦。",
            "有竹有梅须歇舫，可诗可酒便为家。",
            "秦楼夜月听传曲，辇路春风看卖花。",
            "吊古须瞻岳王墓，留题好句入栖霞。"
        ],
        "notes": "",
        "id": "5993b375079a7ea5ca4af4eb2de5df9d"
    },
    {
        "author": "王镃",
        "dynasty": "宋",
        "type": "诗",
        "rhythmic": "",
        "title": "客路晚春",
        "preface": "",
        "paragraphs": [
            "年年吟帽客他乡，柳絮飞时日渐长。",
            "远树云生残照没，近梅风重早晨凉。",
            "桑条带露归蚕室，花片随泥上燕梁。",
            "历日又催春色去，田家便有插秧忙。"
        ],
        "notes": "",
        "id": "175616c208a9fc8d395dd0c3e0087abd"
    },
    {
        "author": "王镃",
        "dynasty": "宋",
        "type": "诗",
        "rhythmic": "",
        "title": "月洞书屋",
        "preface": "",
        "paragraphs": [
            "自咏自书粘壁上，何须古画与名碑。",
            "隔墙风落闲花片，日日飞来入砚池。"
        ],
        "notes": "",
        "id": "03b88d621062104fd59d02d32eb87e57"
    },
    {
        "author": "王镃",
        "dynasty": "宋",
        "type": "诗",
        "rhythmic": "",
        "title": "高冠独步",
        "preface": "",
        "paragraphs": [
            "栖桀栖埘岁月深，咿咿喔喔放豪音。",
            "九苞彩色丹山凤，春暖还须报上林。"
        ],
        "notes": "",
        "id": "7663035e930c29d2a416b623d5bd18eb"
    },
    {
        "author": "王镃",
        "dynasty": "宋",
        "type": "诗",
        "rhythmic": "",
        "title": "饮散",
        "preface": "",
        "paragraphs": [
            "春风吹动漏声残，醉后归来独倚阑。",
            "雨湿落花飞不去，乱红粘满石棋盘。"
        ],
        "notes": "",
        "id": "03ffc8a4965d2154efe00f320a5ad83c"
    },
    {
        "author": "王镃",
        "dynasty": "宋",
        "type": "诗",
        "rhythmic": "",
        "title": "凉夜",
        "preface": "",
        "paragraphs": [
            "断阶露草湿鸣蛩，桐树凉生落叶中。",
            "月上小楼人未睡，曲栏敲遍倚西风。"
        ],
        "notes": "",
        "id": "f0c9719c8309318e4d9412fc0acf6ac7"
    },
    {
        "author": "王镃",
        "dynasty": "宋",
        "type": "诗",
        "rhythmic": "",
        "title": "惜别",
        "preface": "",
        "paragraphs": [
            "袂分鸳锦梦双残，一线啼痕枕未干。",
            "门掩青灯人自去，杏花风起落花看。"
        ],
        "notes": "",
        "id": "12189f86a89728b7519741ff62ae347f"
    },
    {
        "author": "王镃",
        "dynasty": "宋",
        "type": "诗",
        "rhythmic": "",
        "title": "午睡",
        "preface": "",
        "paragraphs": [
            "枕书午睡正朦胧，云翠风凉透葛中。",
            "唤醒一床蝴蝶梦，轧鸦声在隔楼东。"
        ],
        "notes": "",
        "id": "e063a6943ce2d2a34e989c0d85adb2b1"
    },
    {
        "author": "王镃",
        "dynasty": "宋",
        "type": "诗",
        "rhythmic": "",
        "title": "元宵",
        "preface": "",
        "paragraphs": [
            "柳院春归雪未干，试灯歌巷月痕寒。",
            "懒随翠影红香走，自买梅花插烛看。"
        ],
        "notes": "",
        "id": "7d78bc2b7632f1d880227bb18bcd2e78"
    },
    {
        "author": "王镃",
        "dynasty": "宋",
        "type": "诗",
        "rhythmic": "",
        "title": "佳人春思",
        "preface": "",
        "paragraphs": [
            "垂鬟不语立花阴，忽向东风泪满襟。",
            "长记湖边寒食节，柳丝曾折赠同心。"
        ],
        "notes": "",
        "id": "5521b2ed3d88ea1cc99a4d937984f325"
    },
    {
        "author": "王镃",
        "dynasty": "宋",
        "type": "诗",
        "rhythmic": "",
        "title": "春怨",
        "preface": "",
        "paragraphs": [
            "倚阑人瘦怨东风，从此吹香梦亦空。",
            "春色自随鶑蝶去，杨花飞入画楼中。"
        ],
        "notes": "",
        "id": "41b9d1bf0921b796e197184ed807b8c4"
    },
    {
        "author": "王镃",
        "dynasty": "宋",
        "type": "诗",
        "rhythmic": "",
        "title": "春昼",
        "preface": "",
        "paragraphs": [
            "晴昼软风春草香，绿窗人困日初长。",
            "双双燕子飞无力，低傍花阴一带凉。"
        ],
        "notes": "",
        "id": "2e93ba42eb2fc84db03df328de9334ac"
    },
    {
        "author": "王镃",
        "dynasty": "宋",
        "type": "诗",
        "rhythmic": "",
        "title": "春雨",
        "preface": "",
        "paragraphs": [
            "绿树江南啼子规，落花流水洗胭脂。",
            "无情风雨朝朝恶，误却归来海燕迟。"
        ],
        "notes": "",
        "id": "23edaffa8425c0f1cde34226e77a3edb"
    },
    {
        "author": "王镃",
        "dynasty": "宋",
        "type": "诗",
        "rhythmic": "",
        "title": "春去",
        "preface": "",
        "paragraphs": [
            "一帘翠雨柳生烟，金屋无人理管弦。",
            "春去啼鶑留不住，随花飞过别秋千。"
        ],
        "notes": "",
        "id": "9d20b383dd928cf8223feeef3aba84e2"
    },
    {
        "author": "王镃",
        "dynasty": "宋",
        "type": "诗",
        "rhythmic": "",
        "title": "春院",
        "preface": "",
        "paragraphs": [
            "柳丝风紧雨痕干，却怕双飞燕子寒。",
            "梨雪吹香春梦远，有人中酒隔帘看。"
        ],
        "notes": "",
        "id": "abd4dad35f3b340b9a4ea5fe02e2e057"
    },
    {
        "author": "王镃",
        "dynasty": "宋",
        "type": "诗",
        "rhythmic": "",
        "title": "立春",
        "preface": "",
        "paragraphs": [
            "泥牛鞭散六街尘，生菜挑来叶叶春。",
            "从此雪消风自软，梅花合让柳条新。"
        ],
        "notes": "",
        "id": "2225823b7d4c95bdf6da8e6780b12f5d"
    },
    {
        "author": "王镃",
        "dynasty": "宋",
        "type": "诗",
        "rhythmic": "",
        "title": "春日即事",
        "preface": "",
        "paragraphs": [
            "清斋饭罢一瓯茶，静听山蜂报早衙。",
            "日色弄阴云去住，楮窗香润落藤花。"
        ],
        "notes": "",
        "id": "5fa4fe5ff9aa7637f86b0e1644402436"
    },
    {
        "author": "王镃",
        "dynasty": "宋",
        "type": "诗",
        "rhythmic": "",
        "title": "春夜家宴",
        "preface": "",
        "paragraphs": [
            "烛底裁词按玉箫，翠宫合唱取腔娇。",
            "梨花影护春风暖，不用香薰酒自消。"
        ],
        "notes": "",
        "id": "ae492f2b4afc713afb924922ca9d2fbe"
    },
    {
        "author": "王镃",
        "dynasty": "宋",
        "type": "诗",
        "rhythmic": "",
        "title": "暮春即事",
        "preface": "",
        "paragraphs": [
            "卖花声断雨蒙蒙，怯酒情怀易得中。",
            "燕子自来还自去，胭脂吹老海棠风。"
        ],
        "notes": "",
        "id": "3e5d65399f50308a2fb974e2c27871d6"
    },
    {
        "author": "王镃",
        "dynasty": "宋",
        "type": "诗",
        "rhythmic": "",
        "title": "惜春",
        "preface": "",
        "paragraphs": [
            "阑干曲曲柳阴阴，路积残红半指深。",
            "却谢多情双燕子，飞来飞去说春心。"
        ],
        "notes": "",
        "id": "e886ff68d15b38a9054f8a4f8e49274d"
    },
    {
        "author": "王镃",
        "dynasty": "宋",
        "type": "诗",
        "rhythmic": "",
        "title": "初夏三首  其一",
        "preface": "",
        "paragraphs": [
            "芳歇红稀蝶懒来，潇潇风雨送春回。",
            "绿阴如许无人看，软玉枝头已有梅。"
        ],
        "notes": "",
        "id": "534deadc644f247bb37acb5c4cdde917"
    },
    {
        "author": "王镃",
        "dynasty": "宋",
        "type": "诗",
        "rhythmic": "",
        "title": "初夏三首  其二",
        "preface": "",
        "paragraphs": [
            "牧笛无腔雨似烟，菜花成子日如年。",
            "人家火养春蚕快，要趁工夫下早田。"
        ],
        "notes": "",
        "id": "79f8dc8a8c27c7e9deff6b10b4ccd10f"
    },
    {
        "author": "王镃",
        "dynasty": "宋",
        "type": "诗",
        "rhythmic": "",
        "title": "初夏三首  其三",
        "preface": "",
        "paragraphs": [
            "竹鸡啼雨隔林塘，四月山深梅未黄。",
            "水近洞门云气湿，葛花开上石眠床。"
        ],
        "notes": "",
        "id": "0ca092dc10b356d053dae11304be60f1"
    },
    {
        "author": "王镃",
        "dynasty": "宋",
        "type": "诗",
        "rhythmic": "",
        "title": "湖边夏日即事",
        "preface": "",
        "paragraphs": [
            "榴花掩映在楼台，面面轩窗照水开。",
            "一路翠萍分未合，采莲船去钓船来。"
        ],
        "notes": "",
        "id": "40c5ee824192ee43fba4442652546f3c"
    },
    {
        "author": "王镃",
        "dynasty": "宋",
        "type": "诗",
        "rhythmic": "",
        "title": "水阁纳凉",
        "preface": "",
        "paragraphs": [
            "云碧纱厨水阁中，鸳鸯花冷枕玲珑。",
            "描金团扇无人用，一阵荷香一阵风。"
        ],
        "notes": "",
        "id": "95025051117cfe00f732e720b8da10c0"
    },
    {
        "author": "王镃",
        "dynasty": "宋",
        "type": "诗",
        "rhythmic": "",
        "title": "重午",
        "preface": "",
        "paragraphs": [
            "丝丝梅雨湿榴花，处处钗符袅鬓鸦。",
            "醉听画楼思远曲，艾枝簪满碧巾纱。"
        ],
        "notes": "",
        "id": "071bdde4023e74585e01b7bf253d6072"
    },
    {
        "author": "王镃",
        "dynasty": "宋",
        "type": "诗",
        "rhythmic": "",
        "title": "暑夕三首  其一",
        "preface": "",
        "paragraphs": [
            "草蚊声歇树鸣螀，碧汉无人夜气凉。",
            "起向翠炉更宿炭，一丝沉水有残香。"
        ],
        "notes": "",
        "id": "78f6b6d3f5e4f5ee3dbfaee319bb7d46"
    },
    {
        "author": "王镃",
        "dynasty": "宋",
        "type": "诗",
        "rhythmic": "",
        "title": "暑夕三首  其二",
        "preface": "",
        "paragraphs": [
            "枕石云边睡一场，藓花泉洞碧松香。",
            "朱门正役风车苦，不识山中有此凉。"
        ],
        "notes": "",
        "id": "ca01759409d30ccf05e995721cc69e10"
    },
    {
        "author": "王镃",
        "dynasty": "宋",
        "type": "诗",
        "rhythmic": "",
        "title": "暑夕三首  其三",
        "preface": "",
        "paragraphs": [
            "夜深月晒碧荷香，傍水亭台易得凉。",
            "更剪遮窗蕉叶去，放教山影入藤床。"
        ],
        "notes": "",
        "id": "37cc03405d242d065801b3f474c5bcc3"
    },
    {
        "author": "王镃",
        "dynasty": "宋",
        "type": "诗",
        "rhythmic": "",
        "title": "立秋",
        "preface": "",
        "paragraphs": [
            "西风吹绉碧纱衣，金井梧桐昨夜飞。",
            "自汲井花调药罢，却簪秋叶满头归。"
        ],
        "notes": "",
        "id": "bb5d8b372f260fe5c989f15ff689d4f6"
    },
    {
        "author": "王镃",
        "dynasty": "宋",
        "type": "诗",
        "rhythmic": "",
        "title": "秋兴",
        "preface": "",
        "paragraphs": [
            "水影沉云冷碧天，自撑小艇摘湖莲。",
            "忽然吟得西风句，正在斜阳落雁边。"
        ],
        "notes": "",
        "id": "5078139ee97993689377dc7122f7c06b"
    },
    {
        "author": "王镃",
        "dynasty": "宋",
        "type": "诗",
        "rhythmic": "",
        "title": "七夕",
        "preface": "",
        "paragraphs": [
            "彩楼帘影夜沉沉，一片筛凉月似金。",
            "倚得画栏和袖暖，看人儿女学穿针。"
        ],
        "notes": "",
        "id": "fbcaf22d204ab675a3ca3fafcb77799b"
    },
    {
        "author": "王镃",
        "dynasty": "宋",
        "type": "诗",
        "rhythmic": "",
        "title": "秋夜",
        "preface": "",
        "paragraphs": [
            "桂香吹老月中秋，人在西风雁过楼。",
            "半夜枕寒清梦断，银河影挂玉帘钩。"
        ],
        "notes": "",
        "id": "a9296c8d9db51c4d2e057d856b6333d0"
    },
    {
        "author": "王镃",
        "dynasty": "宋",
        "type": "诗",
        "rhythmic": "",
        "title": "旅邸秋晚二首  其一",
        "preface": "",
        "paragraphs": [
            "夜深玉树不啼鸦，照影残灯客梦家。",
            "归计未成秋又去，水边羞见雁红花。"
        ],
        "notes": "",
        "id": "9913306c2ecda57fd15fac9e15730eae"
    },
    {
        "author": "王镃",
        "dynasty": "宋",
        "type": "诗",
        "rhythmic": "",
        "title": "旅邸秋晚二首  其二",
        "preface": "",
        "paragraphs": [
            "井梧敲尽石阑风，放入斜阳水底红。",
            "秋思渐消离思长，一声过雁翠楼东。"
        ],
        "notes": "",
        "id": "e2cd5b5886b2b18f5e8bd95ecb1920d5"
    },
    {
        "author": "王镃",
        "dynasty": "宋",
        "type": "诗",
        "rhythmic": "",
        "title": "冬暮客中",
        "preface": "",
        "paragraphs": [
            "典尽寒衣未得归，客囊惟有带来诗。",
            "夜深月照回家梦，怕杀梅花笛又吹。"
        ],
        "notes": "",
        "id": "a6e85bf750461995f553ff4e8386ff71"
    },
    {
        "author": "王镃",
        "dynasty": "宋",
        "type": "诗",
        "rhythmic": "",
        "title": "雪夜二首  其一",
        "preface": "",
        "paragraphs": [
            "松屋篝灯伴夜阑，闭门不管雪花寒。",
            "调朱旋滴梅瓶水，读过唐诗再点看。"
        ],
        "notes": "",
        "id": "e58cdc52436bd4c0db4396b37e0b262b"
    },
    {
        "author": "王镃",
        "dynasty": "宋",
        "type": "诗",
        "rhythmic": "",
        "title": "雪夜二首  其二",
        "preface": "",
        "paragraphs": [
            "落在空中似雨飞，成花因被紧风吹。",
            "销金帐掩红娇处，暖护歌声醉不知。"
        ],
        "notes": "",
        "id": "b629a50ebd7a76f213774b15a88beb3b"
    },
    {
        "author": "王镃",
        "dynasty": "宋",
        "type": "诗",
        "rhythmic": "",
        "title": "冬暄",
        "preface": "",
        "paragraphs": [
            "小春气候不相同，晴却无寒有软风。",
            "最是湘桃惊暖误，霜边偷染一梢红。"
        ],
        "notes": "",
        "id": "4eb57e9fa008822fd676fcc12df3d32f"
    },
    {
        "author": "王镃",
        "dynasty": "宋",
        "type": "诗",
        "rhythmic": "",
        "title": "白鸡冠",
        "preface": "",
        "paragraphs": [
            "旌阳仙去坠栖笼，窃药曾归草木中。",
            "餐了琼霜因换雪，至今顶内不粘红。"
        ],
        "notes": "",
        "id": "00f5f9c853d2eef94cf5dd9521e72c93"
    },
    {
        "author": "王镃",
        "dynasty": "宋",
        "type": "诗",
        "rhythmic": "",
        "title": "白兰",
        "preface": "",
        "paragraphs": [
            "楚客曾因葬水中，骨寒化出玉玲珑。",
            "生时不饮香魂醒，难著春风半点红。"
        ],
        "notes": "",
        "id": "7c427ccde212171f175dc57921aeb74e"
    },
    {
        "author": "王镃",
        "dynasty": "宋",
        "type": "诗",
        "rhythmic": "",
        "title": "山茶",
        "preface": "",
        "paragraphs": [
            "蜡包绿萼日才烘，放出千枝鹤顶红。",
            "待得雪晴春信透，翠云围绕锦屏风。"
        ],
        "notes": "",
        "id": "4d73186a880fc2f89dcf088cb16aadeb"
    },
    {
        "author": "王镃",
        "dynasty": "宋",
        "type": "诗",
        "rhythmic": "",
        "title": "水仙",
        "preface": "",
        "paragraphs": [
            "银台香露洗金巵，玉佩飘飘醉欲飞。",
            "想是龙宫春宴罢，凌波归早湿绡衣。"
        ],
        "notes": "",
        "id": "5e693d1c31e611df12f8c52b69b7a648"
    },
    {
        "author": "王镃",
        "dynasty": "宋",
        "type": "诗",
        "rhythmic": "",
        "title": "凤仙",
        "preface": "",
        "paragraphs": [
            "凤箫声断彩鸾来，弄玉仙游竟不回。",
            "英气至今留世上，年年化作此花开。"
        ],
        "notes": "",
        "id": "9ddb207451e5352d07332d5a050663e2"
    },
    {
        "author": "王镃",
        "dynasty": "宋",
        "type": "诗",
        "rhythmic": "",
        "title": "白杜鹃",
        "preface": "",
        "paragraphs": [
            "雪玉层层映翠微，蜀王心事此花知。",
            "染红不到枝头上，想是啼鹃血尽时。"
        ],
        "notes": "",
        "id": "edaf7b45d6ea1de666e8a9f83ec13fa7"
    },
    {
        "author": "王镃",
        "dynasty": "宋",
        "type": "诗",
        "rhythmic": "",
        "title": "荼䕷",
        "preface": "",
        "paragraphs": [
            "云护苍虬架影凉，白涎粘满碧条长。",
            "不须酿酒为风韵，醉卧花边梦亦香。"
        ],
        "notes": "",
        "id": "af1c1392e71d8523154bce72022aa4f3"
    },
    {
        "author": "王镃",
        "dynasty": "宋",
        "type": "诗",
        "rhythmic": "",
        "title": "梨花",
        "preface": "",
        "paragraphs": [
            "一身娇韵倚东风，骨腻肌香易粉融。",
            "好向晓光垂露看，杨妃梳洗出唐宫。"
        ],
        "notes": "",
        "id": "16ef42eb1368f619f2944e784445dd63"
    },
    {
        "author": "王镃",
        "dynasty": "宋",
        "type": "诗",
        "rhythmic": "",
        "title": "蜀葵",
        "preface": "",
        "paragraphs": [
            "片片川罗湿露凉，染红才了染鹅黄。",
            "花根疑是忠臣骨，开出倾心向太阳。"
        ],
        "notes": "",
        "id": "00985fd2af0280dcaa92a5b45dfef678"
    },
    {
        "author": "王镃",
        "dynasty": "宋",
        "type": "诗",
        "rhythmic": "",
        "title": "桂",
        "preface": "",
        "paragraphs": [
            "金虫镂月影玲珑，璧叶将秋锁翠栊。",
            "昨夜楼台风露冷，几人魂梦入林中。"
        ],
        "notes": "",
        "id": "5cf2994aa682dbee1120f511a753b6c6"
    },
    {
        "author": "王镃",
        "dynasty": "宋",
        "type": "诗",
        "rhythmic": "",
        "title": "败荷",
        "preface": "",
        "paragraphs": [
            "叶无圆影柄无香，收尽莲歌冷碧塘。",
            "一片伤心云锦地，也曾遮月宿鸳鸯。"
        ],
        "notes": "",
        "id": "8a33d84f57a6c013f185823a3c24fcf8"
    },
    {
        "author": "王镃",
        "dynasty": "宋",
        "type": "诗",
        "rhythmic": "",
        "title": "茉莉",
        "preface": "",
        "paragraphs": [
            "炎州分得冰花脑，来伴湘波六月凉。",
            "醉折一枝簪鬓睡，晓来印却枕痕香。"
        ],
        "notes": "",
        "id": "1cac145703bcd95ffeca103ca10f5961"
    },
    {
        "author": "王镃",
        "dynasty": "宋",
        "type": "诗",
        "rhythmic": "",
        "title": "露荷",
        "preface": "",
        "paragraphs": [
            "满湖云气晓生寒，蘸影蒸香润石阑。",
            "万斛银珠无用处，翠盘擎到日光干。"
        ],
        "notes": "",
        "id": "0a95ac00b342e6f9774cfb08141a8b81"
    },
    {
        "author": "王镃",
        "dynasty": "宋",
        "type": "诗",
        "rhythmic": "",
        "title": "梅花三首  其一",
        "preface": "",
        "paragraphs": [
            "茅屋寂寂烟冥冥，纸帐晓眠人未起。",
            "天风吹动笛声寒，春满江南冰雪里。"
        ],
        "notes": "",
        "id": "03460a097bde86ba425527214f6ab2a3"
    },
    {
        "author": "王镃",
        "dynasty": "宋",
        "type": "诗",
        "rhythmic": "",
        "title": "梅花三首  其二",
        "preface": "",
        "paragraphs": [
            "溪心印影月朦胧，树剥霜皮一半空。",
            "只见开时冰雪冻，不知花里有春风。"
        ],
        "notes": "",
        "id": "a30860ab1c07a223b6fa42e9b2430728"
    },
    {
        "author": "王镃",
        "dynasty": "宋",
        "type": "诗",
        "rhythmic": "",
        "title": "梅花三首  其三",
        "preface": "",
        "paragraphs": [
            "野水桥边折得看，花头开尽雪痕干。",
            "刚风摇动仙云坠，一夜香深玉骨寒。"
        ],
        "notes": "",
        "id": "0e25e93bddd173bedb8577f6e6d1da69"
    },
    {
        "author": "王镃",
        "dynasty": "宋",
        "type": "诗",
        "rhythmic": "",
        "title": "访梅",
        "preface": "",
        "paragraphs": [
            "月冷碧云笼野水，棱棱瘦耸吟肩起。",
            "一天寒气湿衣裳，人在石桥香影里。"
        ],
        "notes": "",
        "id": "93c6a74f85d3a5ad65dd6b0b213440ce"
    },
    {
        "author": "王镃",
        "dynasty": "宋",
        "type": "诗",
        "rhythmic": "",
        "title": "六桥春望",
        "preface": "",
        "paragraphs": [
            "美人娇醉落花钿，船载笙歌出柳边。",
            "春满六桥调马路，香风飘趁玉丝鞭。"
        ],
        "notes": "",
        "id": "d721b8cd4b2cf03ba3c55b2e2e6717f1"
    },
    {
        "author": "王镃",
        "dynasty": "宋",
        "type": "诗",
        "rhythmic": "",
        "title": "西湖春晓",
        "preface": "",
        "paragraphs": [
            "金波滟滟日𪸩𪸩，绿树牵风晒柳丝。",
            "湖阔翠禽飞不过，浮荷叶上立多时。"
        ],
        "notes": "",
        "id": "abef3044ce76e70bb19c403736a347d2"
    },
    {
        "author": "王镃",
        "dynasty": "宋",
        "type": "诗",
        "rhythmic": "",
        "title": "三潭印月",
        "preface": "",
        "paragraphs": [
            "草满咸平古屋基，梅花几度换横枝。",
            "黄昏若看一潭月，不出林逋两句诗。"
        ],
        "notes": "",
        "id": "7213d24f12f88fa3951a94cfc5e1899e"
    },
    {
        "author": "王镃",
        "dynasty": "宋",
        "type": "诗",
        "rhythmic": "",
        "title": "柳浪闻鶑",
        "preface": "",
        "paragraphs": [
            "茭风猎猎水烟昏，柳影沉沉到岸根。",
            "忽想绿阴谁打弹，啼鶑飞过别花园。"
        ],
        "notes": "",
        "id": "94f520e8e223b571c01a873cababa46f"
    },
    {
        "author": "王镃",
        "dynasty": "宋",
        "type": "诗",
        "rhythmic": "",
        "title": "花港观鱼",
        "preface": "",
        "paragraphs": [
            "桃花落尽杏花嫣，碧港红沉水底天。",
            "山雨忽晴风亦退，钓鱼人在小湖船。"
        ],
        "notes": "",
        "id": "bb97b8e4330999fa5a512fc3ab5973c5"
    },
    {
        "author": "王镃",
        "dynasty": "宋",
        "type": "诗",
        "rhythmic": "",
        "title": "涌金门",
        "preface": "",
        "paragraphs": [
            "涌金门外看花朝，步去船归不见遥。",
            "一派笙歌来水上，鹭鸶飞过第三桥。"
        ],
        "notes": "",
        "id": "7cef4fc1f38b0f37d8f97cdaf2aadb6e"
    },
    {
        "author": "王镃",
        "dynasty": "宋",
        "type": "诗",
        "rhythmic": "",
        "title": "孤山",
        "preface": "",
        "paragraphs": [
            "芙蓉十里媚薰风，岸上花开水底红。",
            "认得孤山旧游处，酒旗摇飏树云中。"
        ],
        "notes": "",
        "id": "3e35f2f180ac9e0136b1cf33de1f2b2c"
    },
    {
        "author": "王镃",
        "dynasty": "宋",
        "type": "诗",
        "rhythmic": "",
        "title": "冷泉亭",
        "preface": "",
        "paragraphs": [
            "天风吹断树飘声，耳洗灵泉得隠名。",
            "流到元嘉河路变，宋时恐失晋时清。"
        ],
        "notes": "",
        "id": "a69149aca30635861b476ddf4086a06c"
    },
    {
        "author": "王镃",
        "dynasty": "宋",
        "type": "诗",
        "rhythmic": "",
        "title": "水乐洞",
        "preface": "",
        "paragraphs": [
            "一派宫商石壁中，此腔不与世人同。",
            "分明水府真韶乐，几换兴亡曲未终。"
        ],
        "notes": "",
        "id": "d019fac918b353316485a40e6ee2172a"
    },
    {
        "author": "王镃",
        "dynasty": "宋",
        "type": "诗",
        "rhythmic": "",
        "title": "芦门归雁",
        "preface": "",
        "paragraphs": [
            "芦湾风带雁声愁，苹蓼花开水国秋。",
            "望到钱唐门外路，晚凉人倚小红楼。"
        ],
        "notes": "",
        "id": "606a939ce646c4080cd05af5e9d5cdd9"
    },
    {
        "author": "王镃",
        "dynasty": "宋",
        "type": "诗",
        "rhythmic": "",
        "title": "踏雪寻梅",
        "preface": "",
        "paragraphs": [
            "探春绕遍玉阑干，香暗冰痕屐齿寒。",
            "怕有花头遭冻损，枝枝呵手掐来看。"
        ],
        "notes": "",
        "id": "57b72f4191c98c6bb070c2255fa11d7d"
    },
    {
        "author": "王镃",
        "dynasty": "宋",
        "type": "诗",
        "rhythmic": "",
        "title": "月夜敲砧",
        "preface": "",
        "paragraphs": [
            "沉沉万籁满天星，药兔秋声处处明。",
            "落尽灯花人欲睡，一簷桐影捣衣声。"
        ],
        "notes": "",
        "id": "00214f8383238345a9d0ac2000cda6a8"
    },
    {
        "author": "王镃",
        "dynasty": "宋",
        "type": "诗",
        "rhythmic": "",
        "title": "秋风把钓",
        "preface": "",
        "paragraphs": [
            "寒潭水落石生衣，败叶吹来卧藓矶。",
            "滩急不流人影去，饵丝摇飏荻花飞。"
        ],
        "notes": "",
        "id": "5435a224331f9272fc5575fa72ac520a"
    },
    {
        "author": "王镃",
        "dynasty": "宋",
        "type": "诗",
        "rhythmic": "",
        "title": "孤猿叫月",
        "preface": "",
        "paragraphs": [
            "天色如冰万籁沉，攀藤无伴自惊心。",
            "啼时只有空山应，影挂寒松夜正深。"
        ],
        "notes": "",
        "id": "71f3e0fd3990778cd95287e48dc6b19f"
    },
    {
        "author": "王镃",
        "dynasty": "宋",
        "type": "诗",
        "rhythmic": "",
        "title": "风光著柳",
        "preface": "",
        "paragraphs": [
            "春色桥边万缕金，娉娉袅袅弄晴阴。",
            "笼烟罩月多情处，又见丝条染绿深。"
        ],
        "notes": "",
        "id": "dc47f2c80d79fc7919fcaae05b135fd3"
    },
    {
        "author": "王镃",
        "dynasty": "宋",
        "type": "诗",
        "rhythmic": "",
        "title": "月色催花",
        "preface": "",
        "paragraphs": [
            "湖中暖动采香船，晴入泥痕鬭草天。",
            "红影一阑春欲透，趱开桃杏向阳边。"
        ],
        "notes": "",
        "id": "5d4146ebf8b3ecad38979abb81ddf0ac"
    },
    {
        "author": "王镃",
        "dynasty": "宋",
        "type": "诗",
        "rhythmic": "",
        "title": "宿江上",
        "preface": "",
        "paragraphs": [
            "茫茫海树远生烟，推过篷窗对月眠。",
            "半夜橹声摇梦醒，趁潮多有渡江船。"
        ],
        "notes": "",
        "id": "f4cbeedc71e8c25deb5190e92f5afea6"
    },
    {
        "author": "王镃",
        "dynasty": "宋",
        "type": "诗",
        "rhythmic": "",
        "title": "湖上",
        "preface": "",
        "paragraphs": [
            "万红飞尽雨如烟，心事伤春哭杜鹃。",
            "游子不来弦管歇，画船空系柳丝边。"
        ],
        "notes": "",
        "id": "9ac2cc93dd83feae992cb11da548edf0"
    },
    {
        "author": "王镃",
        "dynasty": "宋",
        "type": "诗",
        "rhythmic": "",
        "title": "征妇词",
        "preface": "",
        "paragraphs": [
            "日日妆楼望雁回，雁回郎不寄书来。",
            "谁知别后身宽窄，欲送寒衣未敢裁。"
        ],
        "notes": "",
        "id": "b593f2f606ebd8584cdabdb67c86e100"
    },
    {
        "author": "王镃",
        "dynasty": "宋",
        "type": "诗",
        "rhythmic": "",
        "title": "茶",
        "preface": "",
        "paragraphs": [
            "圆石磨边转片时，晴雷隠隠玉云飞。",
            "龙身带入波涛里，化作清风去不归。"
        ],
        "notes": "",
        "id": "33931588ce92734049b4ad5ad88f77b8"
    },
    {
        "author": "王镃",
        "dynasty": "宋",
        "type": "诗",
        "rhythmic": "",
        "title": "孤雁",
        "preface": "",
        "paragraphs": [
            "叫入青云忆弟兄，影随双翮见分明。",
            "黄昏独过秋江上，自拣芦花歇又惊。"
        ],
        "notes": "",
        "id": "bd8e059f7672c311019e96fdc6f8a342"
    },
    {
        "author": "王镃",
        "dynasty": "宋",
        "type": "诗",
        "rhythmic": "",
        "title": "燕",
        "preface": "",
        "paragraphs": [
            "野棠开后忽飞来，又趁秋风海上回。",
            "到国依栖应有梦，巢空月落旧楼台。"
        ],
        "notes": "",
        "id": "469b30843e0051d8dae14486a5513d6a"
    },
    {
        "author": "王镃",
        "dynasty": "宋",
        "type": "诗",
        "rhythmic": "",
        "title": "萤",
        "preface": "",
        "paragraphs": [
            "竹风吹动草根尘，熠熠高低自照身。",
            "每夜囊盛光到晓，书斋送与少灯人。"
        ],
        "notes": "",
        "id": "5d08a3c818c30f54ba54f31cc1b4a754"
    },
    {
        "author": "王镃",
        "dynasty": "宋",
        "type": "诗",
        "rhythmic": "",
        "title": "秦镜",
        "preface": "",
        "paragraphs": [
            "色带金铜眩怪青，照人心胆已曾灵。",
            "铸时便有山东影，不使秦皇见乱形。"
        ],
        "notes": "",
        "id": "a7f2d0346837757c6c361fcd79da7dfd"
    },
    {
        "author": "王镃",
        "dynasty": "宋",
        "type": "诗",
        "rhythmic": "",
        "title": "四皓",
        "preface": "",
        "paragraphs": [
            "安罢储宫便又回，商山高卧白云堆。",
            "刘家大事虽能定，也堕留侯计出来。"
        ],
        "notes": "",
        "id": "320f48fb07bc18b83dfdd1ff98e70123"
    },
    {
        "author": "王镃",
        "dynasty": "宋",
        "type": "诗",
        "rhythmic": "",
        "title": "咸阳",
        "preface": "",
        "paragraphs": [
            "劫灰飞出祖龙宫，六国强吞总是空。",
            "独有椒兰香不散，春风移过草花中。"
        ],
        "notes": "",
        "id": "9ed5eec092360e624738efeb5d9bee4d"
    },
    {
        "author": "王镃",
        "dynasty": "宋",
        "type": "诗",
        "rhythmic": "",
        "title": "马嵬",
        "preface": "",
        "paragraphs": [
            "梨花魂醉草伤秋，玉笛霓裳事已休。",
            "谁信一勾罗袜内，能藏天宝许多愁。"
        ],
        "notes": "",
        "id": "8ce80bb4539662fa5337b2ff66cf21ed"
    },
    {
        "author": "王镃",
        "dynasty": "宋",
        "type": "诗",
        "rhythmic": "",
        "title": "梦中见",
        "preface": "",
        "paragraphs": [
            "鹤发老人携紫竹，往来花下歌春曲。",
            "春去春来花自开，一声杜宇巴山绿。"
        ],
        "notes": "",
        "id": "983e7934932cc6289c05e438cb6ff087"
    },
    {
        "author": "王镃",
        "dynasty": "宋",
        "type": "诗",
        "rhythmic": "",
        "title": "瀑布",
        "preface": "",
        "paragraphs": [
            "青天隠隠响晴雷，绝顶流来不知处。",
            "巨灵怒擘两山开，飞下玉龙归海去。"
        ],
        "notes": "",
        "id": "8edff1d38dc6adf08ce6d51c490127ce"
    },
    {
        "author": "王镃",
        "dynasty": "宋",
        "type": "诗",
        "rhythmic": "",
        "title": "谢靳石门道箓见访",
        "preface": "",
        "paragraphs": [
            "石门仙人云霞裳，飘飘飞佩来山房。",
            "松间看鹤不相见，灵风满路馥天香。"
        ],
        "notes": "",
        "id": "3cac474c9a808e74abbd504749bc7f1c"
    },
    {
        "author": "王镃",
        "dynasty": "宋",
        "type": "诗",
        "rhythmic": "",
        "title": "宫词",
        "preface": "",
        "paragraphs": [
            "一处承恩宴舞衣，六宫甲帐冷珠玑。",
            "夜深听得笙歌响，知是君王步辇归。"
        ],
        "notes": "",
        "id": "8f33b678feb905633a73d6e035cba211"
    },
    {
        "author": "王镃",
        "dynasty": "宋",
        "type": "诗",
        "rhythmic": "",
        "title": "晨起",
        "preface": "",
        "paragraphs": [
            "青山云影乱交加，漱齿泉香带落花。",
            "自扫丹房看候火，旋添异草养灵砂。"
        ],
        "notes": "",
        "id": "6d270e701486e2f6b1a20762473e651f"
    },
    {
        "author": "王镃",
        "dynasty": "宋",
        "type": "诗",
        "rhythmic": "",
        "title": "京中即事",
        "preface": "",
        "paragraphs": [
            "笙歌无处不繁华，春在鶑鶑燕燕家。",
            "谁看少年骑马过，娇红微露隔帘花。"
        ],
        "notes": "",
        "id": "d31145b448c42447b9f9767f66d267b9"
    },
    {
        "author": "王镃",
        "dynasty": "宋",
        "type": "诗",
        "rhythmic": "",
        "title": "楮衾",
        "preface": "",
        "paragraphs": [
            "霜藤捣出杵声干，软白同绵一样看。",
            "春借梅花香入梦，雪深茅屋不知寒。"
        ],
        "notes": "",
        "id": "4273f7155bd8f57c765dfc8bc47c2c30"
    },
    {
        "author": "王镃",
        "dynasty": "宋",
        "type": "诗",
        "rhythmic": "",
        "title": "紫极宫",
        "preface": "",
        "paragraphs": [
            "拜章台上月如霜，云湿阑干面面凉。",
            "道士醮归秋夜浄，满身薰得紫藤香。"
        ],
        "notes": "",
        "id": "ef9e249eb1dc38c9e5358cbed4751343"
    },
    {
        "author": "王镃",
        "dynasty": "宋",
        "type": "诗",
        "rhythmic": "",
        "title": "杨柳词",
        "preface": "",
        "paragraphs": [
            "二月垂丝拂翠楼，画眉如妬逞风流。",
            "成花又惹分离恨，去作浮萍送客舟。"
        ],
        "notes": "",
        "id": "7e1a0f7904675f4967430e46f31adf59"
    },
    {
        "author": "王镃",
        "dynasty": "宋",
        "type": "诗",
        "rhythmic": "",
        "title": "客路",
        "preface": "",
        "paragraphs": [
            "匣中古剑懒重磨，难遇知音学楚歌。",
            "老却杜鹃春不管，江南人远落花多。"
        ],
        "notes": "",
        "id": "324a4143ade9290f145ae4c0628addb4"
    },
    {
        "author": "王镃",
        "dynasty": "宋",
        "type": "诗",
        "rhythmic": "",
        "title": "宿胡雪江吟舍",
        "preface": "",
        "paragraphs": [
            "萧萧叶落响风枝，隔壁无情笛又吹。",
            "一缕碧烟灯烬落，主人眠熟客醒时。"
        ],
        "notes": "",
        "id": "995650a05079bfbf4f37ad9dafcd0a05"
    },
    {
        "author": "王镃",
        "dynasty": "宋",
        "type": "诗",
        "rhythmic": "",
        "title": "仙源即事三首  其一",
        "preface": "",
        "paragraphs": [
            "鼎沸秦汤满世间，恨无凉雨洗松关。",
            "道人识破先天易，又欲携包过别山。"
        ],
        "notes": "",
        "id": "54f145056632c68ae50752a1f92f0b62"
    },
    {
        "author": "王镃",
        "dynasty": "宋",
        "type": "诗",
        "rhythmic": "",
        "title": "仙源即事三首  其二",
        "preface": "",
        "paragraphs": [
            "开试丹头采异方，归来洗药井中香。",
            "松花酒后黄精饭，卧看青山到夕阳。"
        ],
        "notes": "",
        "id": "fa986afecbe65e1f34f856c63d23e96f"
    },
    {
        "author": "王镃",
        "dynasty": "宋",
        "type": "诗",
        "rhythmic": "",
        "title": "仙源即事三首  其三",
        "preface": "",
        "paragraphs": [
            "泥炉松火带烟青，汤沸轻潮响瓦缾。",
            "坐睡醒来窗上月，梦魂疑在浙江亭。"
        ],
        "notes": "",
        "id": "42b03900d7fccca6385e9e4636671ce8"
    },
    {
        "author": "王镃",
        "dynasty": "宋",
        "type": "诗",
        "rhythmic": "",
        "title": "月夜",
        "preface": "",
        "paragraphs": [
            "不眠行绕石池吟，月色如银夜正深。",
            "山路无风枯叶静，时闻露滴响空林。"
        ],
        "notes": "",
        "id": "219c587dac6cb43cab7db7a4644a1f65"
    },
    {
        "author": "王镃",
        "dynasty": "宋",
        "type": "诗",
        "rhythmic": "",
        "title": "溪村即事二首  其一",
        "preface": "",
        "paragraphs": [
            "村村绿树起青烟，隔岸行人叫渡船。",
            "昨夜不知何处雨，水推枯叶出溪边。"
        ],
        "notes": "",
        "id": "0bac08029b48598e5bdeceeb56b365f8"
    },
    {
        "author": "王镃",
        "dynasty": "宋",
        "type": "诗",
        "rhythmic": "",
        "title": "溪村即事二首  其二",
        "preface": "",
        "paragraphs": [
            "春深水暖鳜鱼肥，腰筥山童采蕨归。",
            "一路蜜蜂声不断，刺花开遍野蔷薇。"
        ],
        "notes": "",
        "id": "1ea2a65c158d4a8a8665380a420d89b3"
    },
    {
        "author": "王镃",
        "dynasty": "宋",
        "type": "诗",
        "rhythmic": "",
        "title": "山中即事",
        "preface": "",
        "paragraphs": [
            "落花流出石崖泉，疑是山中有隠仙。",
            "路隔深林看不见，斧樵声在碧云边。"
        ],
        "notes": "",
        "id": "f3e5f4ce02dbcbbddfc36d4d6fd5d98f"
    },
    {
        "author": "王镃",
        "dynasty": "宋",
        "type": "诗",
        "rhythmic": "",
        "title": "溪村晚望",
        "preface": "",
        "paragraphs": [
            "宿鹭分行落照边，村藏深树远吹烟。",
            "天然诗句无人识，划记寒沙抄一篇。"
        ],
        "notes": "",
        "id": "1a1070d473f83a2c738cb0f5559eb984"
    },
    {
        "author": "王镃",
        "dynasty": "宋",
        "type": "诗",
        "rhythmic": "",
        "title": "感事",
        "preface": "",
        "paragraphs": [
            "海门烟树晓青青，梦断英雄唤不醒。",
            "多少骷髅山下泪，定随潮转浙江亭。"
        ],
        "notes": "",
        "id": "62c0fc49611dd2db301c898fbd26cdac"
    },
    {
        "author": "王镃",
        "dynasty": "宋",
        "type": "诗",
        "rhythmic": "",
        "title": "赠星士",
        "preface": "",
        "paragraphs": [
            "我命梅花好与同，生来清苦雪霜中。",
            "易堂有历曾推算，才得春风运便通。"
        ],
        "notes": "",
        "id": "1eba4d55c5b388361c6b28478f09edaf"
    },
    {
        "author": "王镃",
        "dynasty": "宋",
        "type": "诗",
        "rhythmic": "",
        "title": "赠棋士",
        "preface": "",
        "paragraphs": [
            "我为诗穷子亦穷，两穷相遇说飘蓬。",
            "记从活处寻高著，莫泥区区死局中。"
        ],
        "notes": "",
        "id": "c37a5a278e1912bcf9b0984c92a6e199"
    },
    {
        "author": "王镃",
        "dynasty": "宋",
        "type": "诗",
        "rhythmic": "",
        "title": "赠雷相士",
        "preface": "",
        "paragraphs": [
            "心事分明说与君，功名已付峡西云。",
            "只须相我穷吟骨，清比唐人得几分。"
        ],
        "notes": "",
        "id": "d9e4f66fecc9d5c5e0ded96703498ae9"
    },
    {
        "author": "王镃",
        "dynasty": "宋",
        "type": "诗",
        "rhythmic": "",
        "title": "题友人诗集",
        "preface": "",
        "paragraphs": [
            "学诗玄妙似参禅，又似凡人去学仙。",
            "吟得悟时皮骨换，一天风露响灵蝉。"
        ],
        "notes": "",
        "id": "348cb95bec2fc5e92199c9b377bdc740"
    },
    {
        "author": "王镃",
        "dynasty": "宋",
        "type": "诗",
        "rhythmic": "",
        "title": "游仙词三十三首  其一",
        "preface": "",
        "paragraphs": [
            "紫云缭绕玉城开，张许真人入奏台。",
            "大帝正签雷雨事，宝函捧出又回来。"
        ],
        "notes": "",
        "id": "21c0c6253b0f7c30a4f0930366c71270"
    },
    {
        "author": "王镃",
        "dynasty": "宋",
        "type": "诗",
        "rhythmic": "",
        "title": "游仙词三十三首  其二",
        "preface": "",
        "paragraphs": [
            "金钟三响紫微宫，玉树烟飘辇路风。",
            "彩凤已衔仙诏去，九天朝罢五云中。"
        ],
        "notes": "",
        "id": "531d9d4f114f128a0108c463747f1e83"
    },
    {
        "author": "王镃",
        "dynasty": "宋",
        "type": "诗",
        "rhythmic": "",
        "title": "游仙词三十三首  其三",
        "preface": "",
        "paragraphs": [
            "宝花如雨落龙楼，上界遥观下界秋。",
            "金凤一声天欲晓，银河光趁月西流。"
        ],
        "notes": "",
        "id": "d5546315094bd68cbc538b11819083c1"
    },
    {
        "author": "王镃",
        "dynasty": "宋",
        "type": "诗",
        "rhythmic": "",
        "title": "游仙词三十三首  其四",
        "preface": "",
        "paragraphs": [
            "月斜天路晓风清，缥缈云开见玉城。",
            "无数小仙参阙罢，相逢只是说长生。"
        ],
        "notes": "",
        "id": "e4d95033b2f27d9607e3ab11010e48b0"
    },
    {
        "author": "王镃",
        "dynasty": "宋",
        "type": "诗",
        "rhythmic": "",
        "title": "游仙词三十三首  其五",
        "preface": "",
        "paragraphs": [
            "龙楼凤阁起霞光，阙下排班待玉皇。",
            "惟有栾巴来得晚，满身犹带酒痕香。"
        ],
        "notes": "",
        "id": "19b194b02bb336578ac02c478878b7e6"
    },
    {
        "author": "王镃",
        "dynasty": "宋",
        "type": "诗",
        "rhythmic": "",
        "title": "游仙词三十三首  其六",
        "preface": "",
        "paragraphs": [
            "百万仙兵护帝车，宝光云篆自成书。",
            "庞刘元在天医院，雷祖时差过玉虚。"
        ],
        "notes": "",
        "id": "023eb7442ca8bf3f847bc741785954c9"
    },
    {
        "author": "王镃",
        "dynasty": "宋",
        "type": "诗",
        "rhythmic": "",
        "title": "游仙词三十三首  其七",
        "preface": "",
        "paragraphs": [
            "瑶阶晴日弄轻红，扫地湘童立晓风。",
            "金锁沉沉春洞寂，玉琴声出落花中。"
        ],
        "notes": "",
        "id": "f674431a23dcf2c9e71562c09464b903"
    },
    {
        "author": "王镃",
        "dynasty": "宋",
        "type": "诗",
        "rhythmic": "",
        "title": "游仙词三十三首  其八",
        "preface": "",
        "paragraphs": [
            "绿鬓毛姑翠羽衣，口中犹自说秦时。",
            "琼丝小筥无人见，藏有麟洲五色芝。"
        ],
        "notes": "",
        "id": "285c619c026458e888c316f6a6574b0a"
    },
    {
        "author": "王镃",
        "dynasty": "宋",
        "type": "诗",
        "rhythmic": "",
        "title": "游仙词三十三首  其九",
        "preface": "",
        "paragraphs": [
            "扁上金书洞府名，沉沉珠树彩云轻。",
            "碧桃风卷箫声去，弄玉乘鸾看月明。"
        ],
        "notes": "",
        "id": "bfa06156f51282679bfae361bfba75a2"
    },
    {
        "author": "王镃",
        "dynasty": "宋",
        "type": "诗",
        "rhythmic": "",
        "title": "游仙词三十三首  其一〇",
        "preface": "",
        "paragraphs": [
            "醉归紫府月流光，霞色仙衣散异香。",
            "闲把玉箫吹一曲，九天风露欲飞霜。"
        ],
        "notes": "",
        "id": "585848def6b218f3dcb64bb48c1703e5"
    },
    {
        "author": "王镃",
        "dynasty": "宋",
        "type": "诗",
        "rhythmic": "",
        "title": "游仙词三十三首  其一一",
        "preface": "",
        "paragraphs": [
            "玉蕊亭边集翠娥，琅璈声和万年歌。",
            "月斜酒散天风冷，鸾鹤翩跹渡绛河。"
        ],
        "notes": "",
        "id": "360b968264bf098a23879a8a343cd367"
    },
    {
        "author": "王镃",
        "dynasty": "宋",
        "type": "诗",
        "rhythmic": "",
        "title": "游仙词三十三首  其一二",
        "preface": "",
        "paragraphs": [
            "珊瑚老树百花开，玉色灵泉滴翠崖。",
            "弹罢瑶琴黄鹤至，紫泥湿透藕丝鞋。"
        ],
        "notes": "",
        "id": "436cd7ccecd245c0d6da14e907062a20"
    },
    {
        "author": "王镃",
        "dynasty": "宋",
        "type": "诗",
        "rhythmic": "",
        "title": "游仙词三十三首  其一三",
        "preface": "",
        "paragraphs": [
            "懒向东溟钓碧波，醉时自唱太平歌。",
            "银竿插在灵河畔，闲把龙须作玉蓑。"
        ],
        "notes": "",
        "id": "bc39412f5c05901e7afbc9fd593d3444"
    },
    {
        "author": "王镃",
        "dynasty": "宋",
        "type": "诗",
        "rhythmic": "",
        "title": "游仙词三十三首  其一四",
        "preface": "",
        "paragraphs": [
            "昨夜三清醮罢迟，步虚声逐翠云飞。",
            "小仙自向人间去，留得青词袖里归。"
        ],
        "notes": "",
        "id": "7a6fe611d0b657171c06feacd02782b9"
    },
    {
        "author": "王镃",
        "dynasty": "宋",
        "type": "诗",
        "rhythmic": "",
        "title": "游仙词三十三首  其一五",
        "preface": "",
        "paragraphs": [
            "西母瑶池宫殿高，夜明帘卷玉丝绛。",
            "隔云听得东方笑，三度曾偷碧树桃。"
        ],
        "notes": "",
        "id": "a0a393635676048c9d319733a4d51218"
    },
    {
        "author": "王镃",
        "dynasty": "宋",
        "type": "诗",
        "rhythmic": "",
        "title": "游仙词三十三首  其一六",
        "preface": "",
        "paragraphs": [
            "全家童女在云边，都是人间得道仙。",
            "甲子无穷春不老，研金写尽蕊珠篇。"
        ],
        "notes": "",
        "id": "268a90c572f6493cc29f36054fcad233"
    },
    {
        "author": "王镃",
        "dynasty": "宋",
        "type": "诗",
        "rhythmic": "",
        "title": "游仙词三十三首  其一七",
        "preface": "",
        "paragraphs": [
            "夜半瑶宫上会开，龙车声轧凤飞来。",
            "演穷灵宝玄元法，大梵天仙带月回。"
        ],
        "notes": "",
        "id": "82d1aa5d8469dab743fcf9b92ca7f5c3"
    },
    {
        "author": "王镃",
        "dynasty": "宋",
        "type": "诗",
        "rhythmic": "",
        "title": "游仙词三十三首  其一八",
        "preface": "",
        "paragraphs": [
            "看了金书看水流，刚风吹鬓不知秋。",
            "碧瞳仙过天河去，戏擘云衣作彩舟。"
        ],
        "notes": "",
        "id": "a99456c10aa44240c08db00894581323"
    },
    {
        "author": "王镃",
        "dynasty": "宋",
        "type": "诗",
        "rhythmic": "",
        "title": "游仙词三十三首  其一九",
        "preface": "",
        "paragraphs": [
            "朝罢群仙退玉墀，天风吹绉六铢衣。",
            "左慈闲戏神仙术，五色霞杯绕洞飞。"
        ],
        "notes": "",
        "id": "749fd2492f031d1ca7d7303c97c29c68"
    },
    {
        "author": "王镃",
        "dynasty": "宋",
        "type": "诗",
        "rhythmic": "",
        "title": "游仙词三十三首  其二〇",
        "preface": "",
        "paragraphs": [
            "偶巡三岛过瀛洲，闲把新绛系海虬。",
            "忽报词臣当直日，灵风吹到五云楼。"
        ],
        "notes": "",
        "id": "5db5388db802310a9f575b75aad16a3d"
    },
    {
        "author": "王镃",
        "dynasty": "宋",
        "type": "诗",
        "rhythmic": "",
        "title": "游仙词三十三首  其二一",
        "preface": "",
        "paragraphs": [
            "游遍蓬莱到水都，龙宫书请注龙书。",
            "月明长啸独归去，海上行乘赤鲤鱼。"
        ],
        "notes": "",
        "id": "c1572f2d1c8b4219a7e87b090446fdcf"
    },
    {
        "author": "王镃",
        "dynasty": "宋",
        "type": "诗",
        "rhythmic": "",
        "title": "游仙词三十三首  其二二",
        "preface": "",
        "paragraphs": [
            "金光倒射玉楼台，海上仙人采药回。",
            "花下闲谈尸解事，葛翁忽跨白馿来。"
        ],
        "notes": "",
        "id": "23b094f2d64eca01b862c7df00fb0bce"
    },
    {
        "author": "王镃",
        "dynasty": "宋",
        "type": "诗",
        "rhythmic": "",
        "title": "游仙词三十三首  其二三",
        "preface": "",
        "paragraphs": [
            "华山九节玉菖蒲，千度秋风叶不枯。",
            "洞里久餐松乳餍，秦人还识此根无。"
        ],
        "notes": "",
        "id": "34db7792ef7b089cb667024db5f15450"
    },
    {
        "author": "王镃",
        "dynasty": "宋",
        "type": "诗",
        "rhythmic": "",
        "title": "游仙词三十三首  其二四",
        "preface": "",
        "paragraphs": [
            "三尸魄重药难医，一个丹瓢一剑飞。",
            "历尽大罗天下路，无人肯吃又藏归。"
        ],
        "notes": "",
        "id": "1237a7a4172a1d80de443f0eb712b806"
    },
    {
        "author": "王镃",
        "dynasty": "宋",
        "type": "诗",
        "rhythmic": "",
        "title": "游仙词三十三首  其二五",
        "preface": "",
        "paragraphs": [
            "灵液长流满地香，洞中多是散仙房。",
            "金炉煮就金精汁，欲献元君未敢尝。"
        ],
        "notes": "",
        "id": "aeddd427dc26b4fbf9f2cc08a585e3e0"
    },
    {
        "author": "王镃",
        "dynasty": "宋",
        "type": "诗",
        "rhythmic": "",
        "title": "游仙词三十三首  其二六",
        "preface": "",
        "paragraphs": [
            "天诏旌阳上玉宫，功成鸡犬亦无踪。",
            "独留铁柱难飞去，要锁东溟老毒龙。"
        ],
        "notes": "",
        "id": "126392f517ba6a700036c2a8c5fbd9ce"
    },
    {
        "author": "王镃",
        "dynasty": "宋",
        "type": "诗",
        "rhythmic": "",
        "title": "游仙词三十三首  其二七",
        "preface": "",
        "paragraphs": [
            "飞佩乘风海上游，麟洲有路透炎州。",
            "仙人养就千年鼠，时采长毛织火裘。"
        ],
        "notes": "",
        "id": "e0653cf982e9ba0de325f5d4d822e835"
    },
    {
        "author": "王镃",
        "dynasty": "宋",
        "type": "诗",
        "rhythmic": "",
        "title": "游仙词三十三首  其二八",
        "preface": "",
        "paragraphs": [
            "金甲雷丁出巽宫，丹幢翠节拥灵童。",
            "五更飞去雌雄剑，一夜盐池碧水红。"
        ],
        "notes": "",
        "id": "9555ce19118d55f0368f43e414c2f160"
    },
    {
        "author": "王镃",
        "dynasty": "宋",
        "type": "诗",
        "rhythmic": "",
        "title": "游仙词三十三首  其二九",
        "preface": "",
        "paragraphs": [
            "仙令王乔面玉墀，天香薰透绿荷衣。",
            "谁知脚底青丝舄，化作双凫傍日飞。"
        ],
        "notes": "",
        "id": "e364c06af3748e989e11f010b507d9d2"
    },
    {
        "author": "王镃",
        "dynasty": "宋",
        "type": "诗",
        "rhythmic": "",
        "title": "游仙词三十三首  其三〇",
        "preface": "",
        "paragraphs": [
            "龙脑包薰满洞香，韩湘酒熟在瑶缸。",
            "几番醉怕春云暖，闲却鲛绡紫石窗。"
        ],
        "notes": "",
        "id": "8e45e19c426a7ee1dd65683d42e47427"
    },
    {
        "author": "王镃",
        "dynasty": "宋",
        "type": "诗",
        "rhythmic": "",
        "title": "游仙词三十三首  其三一",
        "preface": "",
        "paragraphs": [
            "天花子落月中楼，香满三千世界秋。",
            "下有老人常斫树，至今玉斧不曾修。"
        ],
        "notes": "",
        "id": "2bb5086d256000c35467032e152b6aec"
    },
    {
        "author": "王镃",
        "dynasty": "宋",
        "type": "诗",
        "rhythmic": "",
        "title": "游仙词三十三首  其三二",
        "preface": "",
        "paragraphs": [
            "修成功行满三千，或在人间或在天。",
            "留下九还丹一粒，城南老树得升仙。"
        ],
        "notes": "",
        "id": "e424f76d89603d4897155000524e23b4"
    },
    {
        "author": "王镃",
        "dynasty": "宋",
        "type": "诗",
        "rhythmic": "",
        "title": "游仙词三十三首  其三三",
        "preface": "",
        "paragraphs": [
            "月娥树上赤花香，羽帐琼楼子夜长。",
            "玉兔白蛙身不老，水银一臼结玄霜。"
        ],
        "notes": "",
        "id": "8fe5cdfe8ae04a843182ecdd1b76ab1c"
    },
    {
        "author": "王镃",
        "dynasty": "宋",
        "type": "诗",
        "rhythmic": "",
        "title": "长生草为叶峭峰赋",
        "preface": "",
        "paragraphs": [
            "唐时吕岩叟，换骨成神仙。",
            "遗丹传老树，变化延其年。",
            "丹香忽融液，散入苍崖巅。",
            "长生孕灵草，茎叶何鲜鲜。",
            "枯根挂碧落，吞吐流虚烟。",
            "不受水土力，不随寒暑迁。",
            "谁能登云梯，移来此簷边。",
            "凡花与群木，丽质徒娟娟。",
            "彭泽虽爱菊，两院荒金钱。",
            "濂溪空爱荷，开落秋风前。",
            "峭峰山中客，道眼明先天。",
            "一线同寿眼，万古长绵延。",
            "君不见祖龙痴欲采为药，海山何处驾楼船。"
        ],
        "notes": "",
        "id": "0c46db02b71caea39c8dd8f3bcd17611"
    },
    {
        "author": "王镃",
        "dynasty": "宋",
        "type": "诗",
        "rhythmic": "",
        "title": "宿青草渡",
        "preface": "",
        "paragraphs": [
            "夜深犹有去来船，长江倒影涵青天。",
            "鹤寒梦觉松梢月，流水残梅浸香雪。",
            "山翁呼儿沽酒归，独客有感未睡时。",
            "提剑起舞摇斗宿，醉里天风生两袖。"
        ],
        "notes": "",
        "id": "2388d65a7e0a27a54a52ac60f0ccddc3"
    },
    {
        "author": "王镃",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "林间望断松梢路，白鹤真人尚未还。"
        ],
        "notes": "",
        "id": "37796c5893fb4e43f5b0cf2a0a443559"
    }
]