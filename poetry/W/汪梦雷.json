[
    {
        "author": "汪梦雷",
        "dynasty": "宋",
        "type": "诗",
        "rhythmic": "",
        "title": "和阮环绿红白梅",
        "preface": "",
        "paragraphs": [
            "白白红红相映开，迎春破腊要争魁。",
            "谁知月上纱窗后，一种横斜度影来。"
        ],
        "notes": "",
        "id": "e3b53070c7be3e34a5e1b9448f8794d2"
    },
    {
        "author": "汪梦雷",
        "dynasty": "宋",
        "type": "诗",
        "rhythmic": "",
        "title": "偶成",
        "preface": "",
        "paragraphs": [
            "晚望荒城重感嗟，十年行客倦思家。",
            "渚田稻薄无来雁，庭树枝寒少宿鸦。",
            "书为在官长废读，酒因多病久停赊。",
            "何时日暖寻初约，同探疎梅几著花。"
        ],
        "notes": "",
        "id": "b532432437ccce720a761416630d9257"
    }
]