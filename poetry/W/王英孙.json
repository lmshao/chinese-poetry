[
    {
        "author": "王英孙",
        "dynasty": "宋",
        "type": "诗",
        "rhythmic": "",
        "title": "岳王墓",
        "preface": "",
        "paragraphs": [
            "埋骨西湖土一丘，残阳荒草几经秋。",
            "中原望断因公死，北客犹能说旧愁。"
        ],
        "notes": "",
        "id": "9a600a16f893b8175315f704eec8be5c"
    },
    {
        "author": "王英孙",
        "dynasty": "宋",
        "type": "诗",
        "rhythmic": "",
        "title": "题高房山夜山图",
        "preface": "",
        "paragraphs": [
            "等闲吴越在毫端，叠𪩘微茫月影寒。",
            "一曲危阑人独倚，江山浑作梦中看。"
        ],
        "notes": "",
        "id": "3ac03126f9e896463be5ef80509fed0d"
    },
    {
        "author": "王英孙",
        "dynasty": "宋",
        "type": "诗",
        "rhythmic": "",
        "title": "宝林寺",
        "preface": "",
        "paragraphs": [
            "飞来几千载，台殿压岧峣。",
            "落日飞仙鼠，秋风下健雕。",
            "山腰危露石，海眼暗通潮。",
            "堪叹玄英后，诗名竟寂寥。"
        ],
        "notes": "",
        "id": "e537c52f71c4e95654b8a84ca6e531c0"
    }
]