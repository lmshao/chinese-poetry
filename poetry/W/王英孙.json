[
    {
        "author": "王英孙",
        "dynasty": "宋",
        "type": "诗",
        "rhythmic": "",
        "title": "岳王墓",
        "preface": "",
        "paragraphs": [
            "埋骨西湖土一丘，残阳荒草几经秋。",
            "中原望断因公死，北客犹能说旧愁。"
        ],
        "notes": "",
        "id": "f82d214cccbc4993d09ee72726d20981"
    },
    {
        "author": "王英孙",
        "dynasty": "宋",
        "type": "诗",
        "rhythmic": "",
        "title": "题高房山夜山图",
        "preface": "",
        "paragraphs": [
            "等闲吴越在毫端，叠𪩘微茫月影寒。",
            "一曲危阑人独倚，江山浑作梦中看。"
        ],
        "notes": "",
        "id": "4f3fcddac0fc80dbe47294f273a3ebbd"
    },
    {
        "author": "王英孙",
        "dynasty": "宋",
        "type": "诗",
        "rhythmic": "",
        "title": "宝林寺",
        "preface": "",
        "paragraphs": [
            "飞来几千载，台殿压岧峣。",
            "落日飞仙鼠，秋风下健雕。",
            "山腰危露石，海眼暗通潮。",
            "堪叹玄英后，诗名竟寂寥。"
        ],
        "notes": "",
        "id": "b40cc33b94b3a947c491327e4c5a5309"
    }
]