[
    {
        "author": "王回",
        "dynasty": "宋",
        "type": "诗",
        "rhythmic": "",
        "title": "浙江有感",
        "preface": "",
        "paragraphs": [
            "候潮门外浙江西，曾忆浮舟自此归。",
            "万古波涛今日是，一身踪迹昔人非。",
            "愁侵壮齿头先白，泪入秋风眼易眵。",
            "日暮彷徨不能去，连堤疏柳更依依。"
        ],
        "notes": "",
        "id": "167d34ae39cc2616f8dc2070d591e1b2"
    },
    {
        "author": "王回",
        "dynasty": "宋",
        "type": "诗",
        "rhythmic": "",
        "title": "双凫",
        "preface": "",
        "paragraphs": [
            "时时行地罗裙掩，双手更擎春潋滟。",
            "傍人都道不须辞，尽做十分能几点。",
            "春柔浅蘸蒲萄暖，和笑劝人教引满。",
            "洛尘忽浥不胜娇，刬蹈金莲行款款。"
        ],
        "notes": "",
        "id": "542c216e30207d57adf0630275095c85"
    }
]