[
    {
        "author": "吴江赵主簿",
        "dynasty": "宋",
        "type": "诗",
        "rhythmic": "",
        "title": "题西隠  其一",
        "preface": "",
        "paragraphs": [
            "草树低迷爱晚晴，江天表里玉壶清。",
            "平生心事无人会，惭愧沧波欵乃声。"
        ],
        "notes": "",
        "id": "f789d97469d54afc3cfbd5f4dfed027c"
    },
    {
        "author": "吴江赵主簿",
        "dynasty": "宋",
        "type": "诗",
        "rhythmic": "",
        "title": "题西隠  其二",
        "preface": "",
        "paragraphs": [
            "脚力穷时地更偏，瘦藤危石两苍然。",
            "山僧已识幽人意，借与禅床自在眠。"
        ],
        "notes": "",
        "id": "6eff226c7b49f3c3bda6c4f04ff79d88"
    },
    {
        "author": "吴江赵主簿",
        "dynasty": "宋",
        "type": "诗",
        "rhythmic": "",
        "title": "题西隠  其三",
        "preface": "",
        "paragraphs": [
            "偶无公事独凭栏，领略风烟万顷宽。",
            "说似西廊曾懋父，倩君椽笔写郊寒。"
        ],
        "notes": "",
        "id": "2d807225d241ea34922de50488a9f85e"
    }
]