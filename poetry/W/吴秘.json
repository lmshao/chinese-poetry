[
    {
        "author": "吴秘",
        "dynasty": "唐",
        "type": "诗",
        "rhythmic": "",
        "title": "风光草际浮",
        "preface": "",
        "paragraphs": [
            "草色春沙里，风光晓正幽。",
            "轻明摇不散，郁昱丽仍浮。",
            "吹缓苗难转，晖闲叶本柔。",
            "碧凝烟彩入，红是日华流。",
            "耐可披襟对，谁应满掬收。",
            "恭闻掇芳客，为此尚淹留。"
        ],
        "notes": "",
        "id": "05af243cd0ff40c319548eadaae4dae9"
    },
    {
        "author": "吴秘",
        "dynasty": "宋",
        "type": "诗",
        "rhythmic": "",
        "title": "谒林庙",
        "preface": "",
        "paragraphs": [
            "高天之有文，星辰艳穷碧。",
            "厚地之有文，草木秀野色。",
            "草木既无辞，星辰亦难测。",
            "岂侔人之文，五经为艺极。",
            "五经主者何，岂非至圣力。",
            "三才久虚位，待我先师宅。",
            "秘亦穷经者，自谓入阃阈。",
            "天地无逃数，世人犹自惑。",
            "代移文不移，宜在弟子职。",
            "薰香达诚悃，滴酒沥胸臆。",
            "瞿然见威容，长林耸坟侧。"
        ],
        "notes": "",
        "id": "dd70252288462d7acc924a5cbee5db37"
    }
]