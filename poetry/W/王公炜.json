[
    {
        "author": "王公炜",
        "dynasty": "宋",
        "type": "诗",
        "rhythmic": "",
        "title": "梅花  其一",
        "preface": "",
        "paragraphs": [
            "枯霜剪尽千林叶，才放江头第一春。",
            "瘦影看来天爱画，孤根生处地无尘。",
            "夜郎岁晚逢羁客，谷口寒云见似人。",
            "绝是精神吟不尽，好枝和月插纱巾。"
        ],
        "notes": "",
        "id": "45189a3853b2a152aa7e090a3cf2bf05"
    },
    {
        "author": "王公炜",
        "dynasty": "宋",
        "type": "诗",
        "rhythmic": "",
        "title": "梅花  其二",
        "preface": "",
        "paragraphs": [
            "雪后梅花独步天，半开犹自未全然。",
            "倚岩大瘦魂销梦，照水无尘骨蜕仙。",
            "贮向金瓶生怕俗，绝饶翠袖敢争妍。",
            "夜深霜角吹残月，错梦梨花耿独眠。"
        ],
        "notes": "",
        "id": "3130c5e77a57640280c1d2d27afea8c2"
    }
]