[
    {
        "author": "翁合",
        "dynasty": "宋",
        "type": "诗",
        "rhythmic": "",
        "title": "贺参政生日古风",
        "preface": "",
        "paragraphs": [
            "国朝启运星聚奎，太极夫子生濂溪。",
            "圣远言湮开众迷，接引伊洛为航梯。",
            "干精坤粹星端倪，纸上陈迹俱筌蹄。",
            "南来道统坠涂泥，我考亭翁重挈提。",
            "及肩诸子户牖低，有山突兀宫墙西。",
            "道则高矣身颠挤，嘉禾瑞草来庭闱。",
            "种之美也无稗荑，公尤硗硗头峙犀。",
            "笔下绝去翰墨畦，删后既醉涂凫鹥。",
            "三十年前塔上题，只今待漏听朝鸡。",
            "排海摧嵩鳞屡批，肯美宫室奉妾妻。",
            "广厦峨冠讲若稽，我欲托国谁放麑。",
            "知公可仗为筑隄，保我子孙安烝黎。",
            "谁贤稚老空自赍，有德与位至公齐。",
            "言如车行得軏輗，尼山上有孤凤栖。",
            "惟伋传道如取携，鲤与白也难之𬯀。",
            "西山家学有根柢，眼中三世琮璋珪。",
            "言行一一无诃诋，此福如海难测蠡。",
            "番番黄发齿且儿，倘可撰杖桃李蹊。"
        ],
        "notes": "",
        "id": "f279699434416222f3f812ffe4c29f14"
    },
    {
        "author": "翁合",
        "dynasty": "宋",
        "type": "诗",
        "rhythmic": "",
        "title": "寿参政",
        "preface": "",
        "paragraphs": [
            "凤凰巢定万年枝，陶铸苍生尽未迟。",
            "六丈语言同辈服，二郎官职乃翁知。",
            "味回春茗甘方永，春到寒花淡更奇。",
            "十有三人共千岁，向羊终社更追随。"
        ],
        "notes": "",
        "id": "d028f9d37e7b8eaea479ba6aec25cb74"
    },
    {
        "author": "翁合",
        "dynasty": "宋",
        "type": "诗",
        "rhythmic": "",
        "title": "题方丈",
        "preface": "",
        "paragraphs": [
            "武夷奇绝处，水碧更山丹。",
            "观辟南唐址，祠仍西汉坛。",
            "山禽酣午梦，野菜健晨餐。",
            "道士江冲一，新诗有集刊。"
        ],
        "notes": "",
        "id": "772a952b2742aad7467edc732d6ae3f4"
    },
    {
        "author": "翁合",
        "dynasty": "宋",
        "type": "诗",
        "rhythmic": "",
        "title": "常庵",
        "preface": "",
        "paragraphs": [
            "我是曾孙孙又孙，今朝始谒武夷君。",
            "三英秀峙千岩合，九曲平穿两岸分。",
            "丹壑何年流绛水，幔亭整日鏁红云。",
            "一生湖海江三白，早向溪头累石坟。"
        ],
        "notes": "",
        "id": "1102937b5ff150b2043413c084fcee55"
    },
    {
        "author": "翁合",
        "dynasty": "宋",
        "type": "词",
        "rhythmic": "卜算子",
        "title": "",
        "preface": "",
        "paragraphs": [
            "口诵百中经，手运周天数。",
            "试问薇垣一小星，谁知是、韩王普。",
            "知得客星来，知得贤人聚。",
            "我若乘槎犯斗牛，莫向常人语。"
        ],
        "notes": "",
        "id": "93b7373cdc1976ff54bd2a89125e54a5"
    },
    {
        "author": "翁合",
        "dynasty": "宋",
        "type": "词",
        "rhythmic": "贺新郎",
        "title": "",
        "preface": "",
        "paragraphs": [
            "世事今如许。",
            "祗先生、寿身寿国，尚堪撑拄。",
            "一脉宽仁忠厚意，留到如今可数。",
            "问谁是、擎天一柱。",
            "名节难全官职易，这娥眉、肯效争妍妒。",
            "几而作，色斯举。",
            "沧州万顷舟横渡。",
            "对和风、桃花流水，一蓑烟雨。",
            "亲得紫阳传正印，且作斯文宗主。",
            "世望皋夔伊傅。",
            "天意须酬平治愿，抚参同、一卷长生谱。",
            "平治了，仙为侣。"
        ],
        "notes": "",
        "id": "cb1741327010e61fab70f04f4efe05a1"
    }
]