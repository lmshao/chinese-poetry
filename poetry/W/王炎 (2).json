[
    {
        "author": "王炎",
        "dynasty": "唐",
        "type": "诗",
        "rhythmic": "",
        "title": "赋得行不由径",
        "preface": "",
        "paragraphs": [
            "邪径趋时捷，端心恶此名。",
            "长衢贵高步，大路自规行。",
            "且虑萦纡僻，将求坦荡情。",
            "讵同流俗好，方保立身贞。",
            "远迹如违险，修仁在履平。",
            "始知夫子道，从此得坚诚。"
        ],
        "notes": "",
        "id": "e4195175ccbb42f40a38c9030f7094e7"
    },
    {
        "author": "王炎",
        "dynasty": "唐",
        "type": "诗",
        "rhythmic": "",
        "title": "葬西施挽歌",
        "preface": "",
        "paragraphs": [
            "西望吴王国，云书凤字牌。",
            "连江起珠帐，择地葬金钗。",
            "满地红心草，三层碧玉阶。",
            "春风无处所，凄恨不胜怀。"
        ],
        "notes": "",
        "id": "0d43e4e960c1495fa6699e6015579ab9"
    }
]