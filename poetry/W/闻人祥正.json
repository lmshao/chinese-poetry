[
    {
        "author": "闻人祥正",
        "dynasty": "宋",
        "type": "诗",
        "rhythmic": "",
        "title": "集句  其一",
        "preface": "",
        "paragraphs": [
            "五夜漏声催晓箭，曈曈初日照楼台。",
            "九天阊阖开宫殿，玉帛朝元万国来。"
        ],
        "notes": "",
        "id": "fcd4429ffc8f436d7fd6f6966e90cacb"
    },
    {
        "author": "闻人祥正",
        "dynasty": "宋",
        "type": "诗",
        "rhythmic": "",
        "title": "集句  其二",
        "preface": "",
        "paragraphs": [
            "春风院院落花堆，花气浓薰入酒杯。",
            "日千殿头宣索鲙，小舟撑出柳阴来。"
        ],
        "notes": "",
        "id": "6c6a14218adf782f2cabcd22ae14353e"
    },
    {
        "author": "闻人祥正",
        "dynasty": "宋",
        "type": "诗",
        "rhythmic": "",
        "title": "集句  其三",
        "preface": "",
        "paragraphs": [
            "清明时节好烟光，柳苑春深百草芳。",
            "一夜汉宫传蜡烛，柳边新火起严妆。"
        ],
        "notes": "",
        "id": "6e351d2f696a2dcc69ee34f9c1f7a427"
    },
    {
        "author": "闻人祥正",
        "dynasty": "宋",
        "type": "诗",
        "rhythmic": "",
        "title": "集句  其四",
        "preface": "",
        "paragraphs": [
            "内人相续报花开，天子春游特地来。",
            "夜半宴归宫漏永，沸天宵鼓动瑶台。"
        ],
        "notes": "",
        "id": "af8969068569563e5938e401af54adb3"
    },
    {
        "author": "闻人祥正",
        "dynasty": "宋",
        "type": "诗",
        "rhythmic": "",
        "title": "集句  其五",
        "preface": "",
        "paragraphs": [
            "绣衣㶉𫛶浴回塘，风动荷花水殿香。",
            "坐对芳尊不知热，冰肌玉骨自清凉。"
        ],
        "notes": "",
        "id": "48fdfc30c552e238787b5b79a3ada828"
    },
    {
        "author": "闻人祥正",
        "dynasty": "宋",
        "type": "诗",
        "rhythmic": "",
        "title": "集句  其六",
        "preface": "",
        "paragraphs": [
            "耿耿银河欲曙天，数声鸡唱锦楼前。",
            "君王晓坐金銮殿，绣被焚香独自眠。"
        ],
        "notes": "",
        "id": "7681d032710a9d1c0eff3fb241140359"
    },
    {
        "author": "闻人祥正",
        "dynasty": "宋",
        "type": "诗",
        "rhythmic": "",
        "title": "集句  其七",
        "preface": "",
        "paragraphs": [
            "月傍蓬莱汉阁残，玉阶仙杖拥千官。",
            "侍臣缓步归青琐，辨色争朝咫尺颜。"
        ],
        "notes": "",
        "id": "9e358261990119b12b6bda322fe98962"
    },
    {
        "author": "闻人祥正",
        "dynasty": "宋",
        "type": "诗",
        "rhythmic": "",
        "title": "集句  其八",
        "preface": "",
        "paragraphs": [
            "羯鼓声高众乐停，上林仙景似蓬真。",
            "轻云阁雨迎天仗，花外风飘万岁声。"
        ],
        "notes": "",
        "id": "53851e85291ddf5546f44308ecda41b2"
    },
    {
        "author": "闻人祥正",
        "dynasty": "宋",
        "type": "诗",
        "rhythmic": "",
        "title": "集句  其九",
        "preface": "",
        "paragraphs": [
            "牡丹移向苑中栽，借得东风一夜开。",
            "尽日君王看不足，芳尊宜命管弦来。"
        ],
        "notes": "",
        "id": "ad7f72293acd53851c43fc208df0333d"
    },
    {
        "author": "闻人祥正",
        "dynasty": "宋",
        "type": "诗",
        "rhythmic": "",
        "title": "集句  其一〇",
        "preface": "",
        "paragraphs": [
            "月倚觚棱宿雾收，三千珠翠拥宸游。",
            "霓旌影乱箫声远，天子龙舆过玉楼。"
        ],
        "notes": "",
        "id": "3eb2806bbd4552fe91df6b53ada2a167"
    },
    {
        "author": "闻人祥正",
        "dynasty": "宋",
        "type": "诗",
        "rhythmic": "",
        "title": "集句  其一一",
        "preface": "",
        "paragraphs": [
            "碧纱窗下水沈烟，香入薰炉禁火天。",
            "最是一年春好处，绿杨高映画秋千。"
        ],
        "notes": "",
        "id": "affbd35aff4228e3eac57b2abb783c2e"
    },
    {
        "author": "闻人祥正",
        "dynasty": "宋",
        "type": "诗",
        "rhythmic": "",
        "title": "集句  其一二",
        "preface": "",
        "paragraphs": [
            "连夜琼林散舞衣，披香新殿鬬腰肢。",
            "今朝却得君王顾，从此新承恩泽时。"
        ],
        "notes": "",
        "id": "5a35cda76c4ee6af710ebd9d172434d2"
    },
    {
        "author": "闻人祥正",
        "dynasty": "宋",
        "type": "诗",
        "rhythmic": "",
        "title": "集句  其一三",
        "preface": "",
        "paragraphs": [
            "内人晓起怯春寒，惆怅阶前红牡丹。",
            "整了翠鬟匀了面，沈香亭北倚阑干。"
        ],
        "notes": "",
        "id": "1dbaee2a7a571580f6916ab4dd95390a"
    },
    {
        "author": "闻人祥正",
        "dynasty": "宋",
        "type": "诗",
        "rhythmic": "",
        "title": "集句  其一四",
        "preface": "",
        "paragraphs": [
            "珠帘约住牡丹风，金殿香销翠绮栊。",
            "应作巫阳春梦句，日高犹睡绿窗中。"
        ],
        "notes": "",
        "id": "8328d438f235efdda6d22f8340df43a5"
    },
    {
        "author": "闻人祥正",
        "dynasty": "宋",
        "type": "诗",
        "rhythmic": "",
        "title": "集句  其一五",
        "preface": "",
        "paragraphs": [
            "淡淡梳妆薄薄脂，自然富贵出天姿。",
            "一朝选在君王侧，宫女三千尽妬伊。"
        ],
        "notes": "",
        "id": "7fe2b785367ece62123dd23842a60edb"
    },
    {
        "author": "闻人祥正",
        "dynasty": "宋",
        "type": "诗",
        "rhythmic": "",
        "title": "集句  其一六",
        "preface": "",
        "paragraphs": [
            "玉壶传箭咽铜龙，金殿当头紫阁重。",
            "阊阖开门朝百辟，未央月晓度疏钟。"
        ],
        "notes": "",
        "id": "c72bcb122534bbdde911855ccf30b04d"
    },
    {
        "author": "闻人祥正",
        "dynasty": "宋",
        "type": "诗",
        "rhythmic": "",
        "title": "集句  其一七",
        "preface": "",
        "paragraphs": [
            "珠箔轻明拂玉墀，汉宫仙掌露淋漓。",
            "金钗坠鬓分行立，等候官家未出时。"
        ],
        "notes": "",
        "id": "6936ee63927398ff718e43ff551bc3b1"
    },
    {
        "author": "闻人祥正",
        "dynasty": "宋",
        "type": "诗",
        "rhythmic": "",
        "title": "集句  其一八",
        "preface": "",
        "paragraphs": [
            "学画蛾眉独出群，越罗巴锦不胜春。",
            "承恩数上南熏殿，无奈宫中妬杀人。"
        ],
        "notes": "",
        "id": "1d9707bcb2fb39279bb0bfd659db6da7"
    },
    {
        "author": "闻人祥正",
        "dynasty": "宋",
        "type": "诗",
        "rhythmic": "",
        "title": "集句  其一九",
        "preface": "",
        "paragraphs": [
            "春风先发苑中梅，愿春君王万寿杯。",
            "舞罢霓裳归苑去，箫声犹绕凤皇台。"
        ],
        "notes": "",
        "id": "89cfe9ae8fb8882b530e7b05e42d5cd1"
    },
    {
        "author": "闻人祥正",
        "dynasty": "宋",
        "type": "诗",
        "rhythmic": "",
        "title": "集句  其二〇",
        "preface": "",
        "paragraphs": [
            "帝宫三五戏春台，玉漏铜壶且莫催。",
            "百辟九霄环帝座，六鳌海上驾山来。"
        ],
        "notes": "",
        "id": "8fabbe4c26a1d8cb1f22014007b969c2"
    },
    {
        "author": "闻人祥正",
        "dynasty": "宋",
        "type": "诗",
        "rhythmic": "",
        "title": "集句  其二一",
        "preface": "",
        "paragraphs": [
            "东华金阙万重开，何处闻灯不看来。",
            "行幸未停歌未发，君王又进紫霞杯。"
        ],
        "notes": "",
        "id": "4270ab04f8483c8d9c09a360aea38b66"
    },
    {
        "author": "闻人祥正",
        "dynasty": "宋",
        "type": "诗",
        "rhythmic": "",
        "title": "集句  其二二",
        "preface": "",
        "paragraphs": [
            "朝光瑞气满宫楼，一例珠帘不下钩。",
            "认得圣颜遥望见，香烟欲傍衮龙浮。"
        ],
        "notes": "",
        "id": "e2d90af564785ad2a7dec2f244a92fcd"
    },
    {
        "author": "闻人祥正",
        "dynasty": "宋",
        "type": "诗",
        "rhythmic": "",
        "title": "集句  其二三",
        "preface": "",
        "paragraphs": [
            "清晓妆成寒食天，芙蓉深院鬬秋千。",
            "君王未起珠帘卷，房里围棋嬾自眠。"
        ],
        "notes": "",
        "id": "c05216ab82411541e8348ead48a612af"
    },
    {
        "author": "闻人祥正",
        "dynasty": "宋",
        "type": "诗",
        "rhythmic": "",
        "title": "集句  其二四",
        "preface": "",
        "paragraphs": [
            "长眉画了绣帘开，榆火新传蜡炬来。",
            "扑蝶西围随伴走，晚归多是看花回。"
        ],
        "notes": "",
        "id": "ef9c386dd7e88af356ac5927e4fb6768"
    },
    {
        "author": "闻人祥正",
        "dynasty": "宋",
        "type": "诗",
        "rhythmic": "",
        "title": "集句  其二五",
        "preface": "",
        "paragraphs": [
            "翠髻高丛绿鬓虚，娉娉袅袅十三余。",
            "未央宫里三千女，卷上珠帘总不如。"
        ],
        "notes": "",
        "id": "948c3dabbea5024a0d4672ad16097691"
    },
    {
        "author": "闻人祥正",
        "dynasty": "宋",
        "type": "诗",
        "rhythmic": "",
        "title": "集句  其二六",
        "preface": "",
        "paragraphs": [
            "道字娇讹苦未成，淡蛾羞歛不胜情。",
            "有时歌罢下阶砌，闲把宫花独自行。"
        ],
        "notes": "",
        "id": "f35bfa3d2febce1e914d398fe0b88ec2"
    },
    {
        "author": "闻人祥正",
        "dynasty": "宋",
        "type": "诗",
        "rhythmic": "",
        "title": "集句  其二七",
        "preface": "",
        "paragraphs": [
            "黄金阁子锁牙床，不是愁人也断肠。",
            "帘日已高三丈透，铜炉谩炷一铢香。"
        ],
        "notes": "",
        "id": "4713e2899e4b795bf0313fa77b1e7e2a"
    }
]