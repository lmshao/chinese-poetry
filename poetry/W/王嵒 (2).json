[
    {
        "author": "王嵒",
        "dynasty": "唐",
        "type": "诗",
        "rhythmic": "",
        "title": "题严君观",
        "preface": "",
        "paragraphs": [
            "寒云古木罩星台，凡骨仙踪信可哀。",
            "二十年前曾此到，一千年内未归来。"
        ],
        "notes": "",
        "id": "20263490a89863106b9c284b3f406839"
    },
    {
        "author": "王嵒",
        "dynasty": "唐",
        "type": "诗",
        "rhythmic": "",
        "title": "山中有所思",
        "preface": "",
        "paragraphs": [
            "零零夜雨渍愁根，触物伤离好断魂。",
            "莫怪杜鹃飞去尽，紫微花里有啼猨。"
        ],
        "notes": "",
        "id": "17684beb053c45f2685f689a57557089"
    },
    {
        "author": "王嵒",
        "dynasty": "唐",
        "type": "诗",
        "rhythmic": "",
        "title": "燕",
        "preface": "",
        "paragraphs": [
            "一巢功绩破春光，絮落花残两翅狂。",
            "月树风枝不栖去，强来言语泥雕梁。"
        ],
        "notes": "",
        "id": "217c07ce5335fe0c580ba97879bb7e3e"
    },
    {
        "author": "王嵒",
        "dynasty": "唐",
        "type": "诗",
        "rhythmic": "",
        "title": "贫女",
        "preface": "",
        "paragraphs": [
            "难把菱花照素颜，试临春水插花看。",
            "木兰船上游春子，笑指荆钗下远滩。"
        ],
        "notes": "",
        "id": "4daf98bcd71226fcfd69278ac44bca93"
    },
    {
        "author": "王嵒",
        "dynasty": "唐",
        "type": "诗",
        "rhythmic": "",
        "title": "杪春寄友人",
        "preface": "",
        "paragraphs": [
            "何处相逢万事忙，卓家楼上百淘香。",
            "明朝渐近山僧寺，更为残花醉一场。"
        ],
        "notes": "",
        "id": "816ab1d6c8d2d28d18fa2a6001598b79"
    },
    {
        "author": "王嵒",
        "dynasty": "唐",
        "type": "诗",
        "rhythmic": "",
        "title": "回旧山",
        "preface": "",
        "paragraphs": [
            "庾家楼上谢家池，处处风烟少旧知。",
            "明日落花谁共醉，野溪猨鸟恨归迟。"
        ],
        "notes": "",
        "id": "2daef7664a45d807918baa1f8e177818"
    }
]