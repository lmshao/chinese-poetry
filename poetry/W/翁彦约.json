[
    {
        "author": "翁彦约",
        "dynasty": "宋",
        "type": "诗",
        "rhythmic": "",
        "title": "武夷仙架船岩",
        "preface": "",
        "paragraphs": [
            "西溪漂渺接明河，鼓棹仙人泛立波。",
            "却御长风天上去，虚舟千古插嵯峨。"
        ],
        "notes": "",
        "id": "61c307b28712960a4a7b3c47941ec0c3"
    },
    {
        "author": "翁彦约",
        "dynasty": "宋",
        "type": "诗",
        "rhythmic": "",
        "title": "武夷仙机石",
        "preface": "",
        "paragraphs": [
            "辛苦支机耐寂寥，肯同嬴女只吹箫。",
            "金梭昨夜成龙去，上与天孙织绛绡。"
        ],
        "notes": "",
        "id": "a6e85c9c621f18560607ae6a929e188d"
    },
    {
        "author": "翁彦约",
        "dynasty": "宋",
        "type": "诗",
        "rhythmic": "",
        "title": "武夷鸡窠岩",
        "preface": "",
        "paragraphs": [
            "仙人清磬读黄庭，长听金鸡半夜声。",
            "一夕都随黄鹤去，满巢明月白云生。"
        ],
        "notes": "",
        "id": "e8f5e569236bf3d00d157e802cfbe858"
    },
    {
        "author": "翁彦约",
        "dynasty": "宋",
        "type": "诗",
        "rhythmic": "",
        "title": "武夷三层峰",
        "preface": "",
        "paragraphs": [
            "层峰三叠倚青冥，雾宿云飞自有程。",
            "杳霭又因关造化，故教人世验阴晴。"
        ],
        "notes": "",
        "id": "1e07a915fa377cada31d8538f3e46c10"
    },
    {
        "author": "翁彦约",
        "dynasty": "宋",
        "type": "诗",
        "rhythmic": "",
        "title": "武夷毛竹洞",
        "preface": "",
        "paragraphs": [
            "毛竹连云路欲迷，洞门深锁落花迟。",
            "鲁孙几度春风老，未了仙人一局棋。"
        ],
        "notes": "",
        "id": "5db846443606f3d3d0befb9324b03917"
    },
    {
        "author": "翁彦约",
        "dynasty": "宋",
        "type": "诗",
        "rhythmic": "",
        "title": "仙钓台",
        "preface": "",
        "paragraphs": [
            "百粤尧时路未通，曲溪春水没长松。",
            "老仙台上无明月，不钓凡鱼只钓龙。"
        ],
        "notes": "",
        "id": "3ca285318b5d50950285106040894d08"
    },
    {
        "author": "翁彦约",
        "dynasty": "宋",
        "type": "诗",
        "rhythmic": "",
        "title": "晞真馆",
        "preface": "",
        "paragraphs": [
            "濯濯清溪九曲流，一天风露万山秋。",
            "凄清不似人间世，月槛云窗特地幽。"
        ],
        "notes": "",
        "id": "29da91c1cccc29a6e9b015a89ebbf7bb"
    }
]