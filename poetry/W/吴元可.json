[
    {
        "author": "吴元可",
        "dynasty": "宋",
        "type": "词",
        "rhythmic": "凤凰台上忆吹箫",
        "title": "",
        "preface": "",
        "paragraphs": [
            "更不成愁，何曾是醉，豆花雨后轻阴。",
            "似此心情自可，多了闲吟。",
            "秋在西楼西畔，秋较浅、不似情深。",
            "夜来月，为谁瘦小，尘镜羞临。",
            "弹筝，旧家伴侣，记雁啼秋水，下指成音。",
            "听未稳、当时自误，又况如今。",
            "那是柔肠易断，人间事、独此难禁。",
            "雕笼近，数声别似春禽。"
        ],
        "notes": "",
        "id": "8db219a0d18323eb344df2fd124e4bf9"
    },
    {
        "author": "吴元可",
        "dynasty": "宋",
        "type": "词",
        "rhythmic": "杨州慢",
        "title": "",
        "preface": "",
        "paragraphs": [
            "露叶犹青，岩花迟动，幽幽未似秋阴。",
            "似梅风带溽，吹度长林。",
            "记当日、西廊共月，小屏轻扇，人语凉深。",
            "对清觞，醉笑醒颦，何似如今。",
            "临高欲赋，甚年来、渐减狂心。",
            "为谁倚多才，难凭易感，早付销沈。",
            "解事张郎风致，鲈鱼好、归听吴音。",
            "又夜阑闻笛，故人忽到幽襟。"
        ],
        "notes": "",
        "id": "a1a68e51f8d05f5ba9e1c7829f5d341c"
    },
    {
        "author": "吴元可",
        "dynasty": "宋",
        "type": "词",
        "rhythmic": "浪淘沙",
        "title": "",
        "preface": "",
        "paragraphs": [
            "浅约未曾来。",
            "一迳苍苔。",
            "缃桃无数棘花开。",
            "怪得闭门机杼静，挑菜初回。",
            "幽树鸟声催。",
            "欲去徘徊。",
            "□□别久易相猜。",
            "幽绪一晴无处著，戏打青梅。"
        ],
        "notes": "",
        "id": "07448aaf4c1bc95b434d2f3d060bcaf0"
    },
    {
        "author": "吴元可",
        "dynasty": "宋",
        "type": "词",
        "rhythmic": "采桑子",
        "title": "",
        "preface": "",
        "paragraphs": [
            "江南二月春深浅，芳草青时，燕子来迟。",
            "翦翦轻寒不满衣。",
            "清宵欲寐还无寐，顾影颦眉。",
            "整带心思。",
            "一样东风两样吹。"
        ],
        "notes": "",
        "id": "ee5fe5897d0cd8a681d0493d5d072df3"
    }
]