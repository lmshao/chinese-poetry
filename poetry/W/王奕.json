[
    {
        "author": "王奕",
        "dynasty": "宋",
        "type": "诗",
        "rhythmic": "",
        "title": "祖庭观丁歌",
        "preface": "",
        "paragraphs": [
            "吾祖河汾文中氏，受恩未报夫子灵。",
            "末孙愿言无忝尔，幸际天地还清宁。",
            "奔波水陆数千里，袖香今得拜祖庭。",
            "天欲使观周礼在，时哉巧值开上丁。",
            "北方学者曹博士，新膺上命来交承。",
            "圣门不敢负所学，事事必欲行六经。",
            "尔时己丑八月朔，大中门辟天微明。",
            "左开毓粹右观德，灯毬灿烂交流星。",
            "奎文阁下𦶟柴燎，柏林鸠鹊争飞鸣。",
            "金丝堂前班引出，笙镛隠隠金石声。",
            "三氏诸孙列左右，皎洁宿鹭排圆汀。",
            "各崇尊长例就位，深衣征及江南生。",
            "礼官三请诣磬所，朱扉咿𠵣开中扃。",
            "太常金乐交佚奏，秩秩笾豆环簪缨。",
            "首从先圣告祝后，邹兖次第彝罇倾。",
            "却诣齐国父母庙，泗沂分配随重轻。",
            "五贤推尊孔道者，俎豆亦得陈其诚。",
            "春秋天下祀文庙，太常四丁惟鲁行。",
            "青衿白发老学校，观丁未有如斯荣。",
            "俨然清都听雅乐，耳目变换心神惊。",
            "南门礼毕饮福胙，公堂交错飞兕觞。",
            "饮余独立杏坛下，予怀缥缈欣嘅并。",
            "恭惟素王师万世，道如日月行天晴。",
            "几年读易坐瓮牖，景仰阙里真蓬瀛。",
            "谁令溟渤化清浅，温凉亲得瞻仪形。",
            "吁嗟麟踣凤不至，青霄栩栩飞梁楹。",
            "想当削迹伐木日，诺仕委曲随人情。",
            "不知无可无不可，与时潜跃无将迎。",
            "君臣大义要不废，岂应弦辙俱纷更。",
            "匡围宋害走列国，哀诔汉祠垂千龄。",
            "谁云木坏文寖丧，墓林楷理犹纵横。",
            "文谟武烈悉斯烬，春秋无复陈尝蒸。",
            "皇王帝伯禅林休，尼山泗水常朝廷。",
            "孔林黄屋已八至，功与泰山争峥嵘。",
            "惜哉祥符天子幸，生晚不得随公卿。",
            "封疆万里撤私町，冠珮此夕仰大成。",
            "八表云昏尘瞇目，仲孙宣子视独瞠。",
            "观周反鲁学益进，蒙与瞍语闻惊霆。",
            "两生此日既见圣，中道未有倾盖程。",
            "箪瓢道不在房杜，深惭礼乐孤汾亭。",
            "归与玉斗授论语，愿与诸子歌菁菁。",
            "庶乎可以报罔极，蠢生未必终顽冥。",
            "斐然成歌记祀事，刊作学者座右铭。"
        ],
        "notes": "",
        "id": "0050ec6a95dac75d0fa500c2ca527de0"
    },
    {
        "author": "王奕",
        "dynasty": "宋",
        "type": "诗",
        "rhythmic": "",
        "title": "八月八日偕庙学教授曹彦礼及孔颜孟三氏诸孙童齐集游逵泉到沂水缅想风雩之乐余乃浴沂作咏归歌",
        "preface": "",
        "paragraphs": [
            "浴乎沂，潄乎逵，晞予发兮二水之湄。",
            "风飘飘兮吹衣，高门出兮雩门归。",
            "千八百年之下兮何时，得蹑遐踪兮逶迤，欣嘅交集兮眇黄唐之莫追。",
            "已而已而，逝者如斯兮予将何之。"
        ],
        "notes": "",
        "id": "367a3ed1293f4ebe744cabc14e2e430d"
    },
    {
        "author": "王奕",
        "dynasty": "宋",
        "type": "诗",
        "rhythmic": "",
        "title": "八月望日深衣抱高庙御琴首歌南风继作忆颜三氏诸孙环立以听为杏坛一时之盛千古之下令人怃然作歌云",
        "preface": "",
        "paragraphs": [
            "秋日晖晖兮槐市成林，白鸠关关兮汉柏阴阴。",
            "杏坛高兮几寻，奠桂酒兮孤斟。",
            "苍梧不可呼兮犹得抱南风之琴。",
            "哀颜夭之不永兮，伤哉兮遗音，契千古兮遐心。",
            "归兮归兮，乃今不负吾衣之深。"
        ],
        "notes": "",
        "id": "c03b78a7ed04c81d30217d16028f153f"
    },
    {
        "author": "王奕",
        "dynasty": "宋",
        "type": "诗",
        "rhythmic": "",
        "title": "孔庙既拜之后又不远三百里过泰山过汶河壮哉斯游上日观作宾日歌少发葵恋之私",
        "preface": "",
        "paragraphs": [
            "日月东行天左旋，丸中久矣知干圜。",
            "稔闻泰山有日观，窃疑板墨多夸传。",
            "甚言抱鸡候其上，鸡鸣海水如炊煎。",
            "火轮磨荡上复下，崖撞石裂声填填。",
            "天门钟皷报清晓，尘世正尔沉元元。",
            "几回掩卷信且惑，安得臂羽如飞仙。",
            "谁知白发际同轨，得来邹鲁拜圣贤。",
            "竟游曲阜至岱岳，扪参历井登其巅。",
            "濯足就宿会真殿，如乘析木栖微垣。",
            "是时八月二十夜，明月正值奎娄躔。",
            "窗明斗落惧失晓，一宵十起无宁眠。",
            "偕行诸子大鼾睡，笑我历辘狂且颠。",
            "深衣端坐愈不寐，湔肠涤胃玉女泉。",
            "少需道人谓予曰，若欲观日今当前。",
            "忙迷扶策抉草莽，翩跹搀夺诸公前。",
            "诸公拍手笑于后，被公吞了丹砂元。",
            "{⻊盘}跣一气涉观顶，隠隠红罅开东边。",
            "玄云荏苒幻紫色，金楼宝阙蒸琼田。",
            "秋深露重湿我趾，扶桑望决眼欲穿。",
            "须臾眉黛抹天杪，脱然宝镜开微奁。",
            "上上下下复上下，千辛万苦方团圆。",
            "小臣不敢瞠目视，九拜塌额肝胆悬。",
            "起来恍惚抱影泣，昔何容易沉虞渊。",
            "羲和湎淫失宾饯，掩覆白日为元天。",
            "蚊躯螳臂负不起，忍渴未死甘氓廛。",
            "狨号螭泣虎豹舞，单衣尚䌹得瓦全。",
            "梦醒忽尔登泰岱，稽首再拜清光还。",
            "愿保初阳守黄道，重离赫赫行纯干。",
            "泣余收泪盼下界，西北迤逶生霞烟。",
            "山如鳞甲水如带，八荒草木皆新鲜。",
            "回视秦碑与汉篆，神光灿烂生蛟涎。",
            "古今圣贤几登此，乍覩莫不心虔虔。",
            "归来玩愒复弄影，入夷出晋谁与怜。",
            "苍梧不返放勋死，倾恋惟有葵心坚。",
            "分阴寸晷正可惜，人间儿女醯鸡然。",
            "登封观日世不少，作如是观能几焉。",
            "作歌历历纪其实，后来请验予长篇。"
        ],
        "notes": "",
        "id": "b11d57997186ca9020d115efa572ef16"
    },
    {
        "author": "王奕",
        "dynasty": "宋",
        "type": "诗",
        "rhythmic": "",
        "title": "金余元遗山来拜祖庭有纪行十首遂倚歌之先后殊时感慨一也 和元遗山一首",
        "preface": "",
        "paragraphs": [
            "鲁桥卸淮舸，淖涂历蓁芜。",
            "翠峄倚天末，髣髴东南隅。",
            "薄暮曲纪城，三清敞仙居。",
            "平原积磥砢，灵河鸣泉珠。",
            "小径斗折上，行与狐兔俱。",
            "循崖索斯篆，恍惚东封书。",
            "丛巅集莲瓣，岩岩瞰青徐。",
            "正途尽茅塞，正尔宜羊车。",
            "蚌珍不蔽美，岧峣到枌榆。",
            "南门肃孟庙，冠袂先抠趋。",
            "气大夙有配，邾少不必都。",
            "盥既觌慈靖，择师谁复如。"
        ],
        "notes": "",
        "id": "5d917adf685ce718a7c32b5957fab8fa"
    },
    {
        "author": "王奕",
        "dynasty": "宋",
        "type": "诗",
        "rhythmic": "",
        "title": "金余元遗山来拜祖庭有纪行十首遂倚歌之先后殊时感慨一也 和元遗山二首",
        "preface": "",
        "paragraphs": [
            "高垣门十一，云是鲁城基。",
            "浮浮化荆榛，孔庙存威仪。",
            "奎门出浩荡，杏坛历逶迤。",
            "古今帝王所，形仆影即随。",
            "人间此天阙，可望不可跻。",
            "诗书寿老壁，孙子绵遗规。",
            "杲杲不可尚，百世当前知。"
        ],
        "notes": "",
        "id": "7009f999ffc2e59d630b984de411d764"
    },
    {
        "author": "王奕",
        "dynasty": "宋",
        "type": "诗",
        "rhythmic": "",
        "title": "金余元遗山来拜祖庭有纪行十首遂倚歌之先后殊时感慨一也 和元遗山三首",
        "preface": "",
        "paragraphs": [
            "圣人与天游，择地岂必巧。",
            "袤延十里林，老翠镇盘绕。",
            "斧斤不可寻，兵劫不能燎。",
            "翁仲俨冠带，麟虎峙强矫。",
            "书生拜风木，起立九肠搅。",
            "筑室今不多，驰跸古应少。",
            "春秋泉壤幽，日月天地晓。",
            "洙桥一线流，渗注入万沼。",
            "入陵见金椀，公相计不早。",
            "父干兮母坤，白骨无寿夭。",
            "啣冤绝归鹤，谁复䜣华表。",
            "九原信可作，两观事未了。"
        ],
        "notes": "",
        "id": "ee95251e30d185f7664d73404e1da762"
    },
    {
        "author": "王奕",
        "dynasty": "宋",
        "type": "诗",
        "rhythmic": "",
        "title": "金余元遗山来拜祖庭有纪行十首遂倚歌之先后殊时感慨一也 和元遗山四首",
        "preface": "",
        "paragraphs": [
            "西偏颜乐园，屋角接圣境。",
            "想当坐忘时，聪明尽黜屏。",
            "上植松数株，下种麻千顷。",
            "蛛网结秋丝，绵密藏废井。",
            "东连胜果寺，元此诞庄颖。",
            "象教剥床肤，所事终不永。",
            "兴亡有定在，虽帝不可请。",
            "缅想书云时，五色垂灿炳。",
            "三家浚深井，录讫水亦冷。",
            "卓卓正宪祠，蒸尝犹定省。",
            "金縢宗老心，复辟直要领。",
            "照影吊伯禽，抱渴空望绠。"
        ],
        "notes": "",
        "id": "e155f7b07e0800e5bed8c17b722d5d37"
    },
    {
        "author": "王奕",
        "dynasty": "宋",
        "type": "诗",
        "rhythmic": "",
        "title": "金余元遗山来拜祖庭有纪行十首遂倚歌之先后殊时感慨一也 和元遗山五首",
        "preface": "",
        "paragraphs": [
            "高门连曲沼，上有泮宫台。",
            "芹藻莽不复，菰蒲弄风埃。",
            "灵光突其右，荒秽良可哀。",
            "两阜爪距地，驱车俨临淮。",
            "鸡虫争得失，扰扰胡为哉。",
            "何如袖春服，行歌与时偕。",
            "我来晞白发，归咏同此怀。",
            "柴桑志童冠，寤寐须偕来。",
            "酌逵洗逸盼，雅趣孰此偕。",
            "步雩习风腋，自觉聪明开。"
        ],
        "notes": "",
        "id": "d364e8d4c0e03e817bbd2115b1cb00d3"
    },
    {
        "author": "王奕",
        "dynasty": "宋",
        "type": "诗",
        "rhythmic": "",
        "title": "金余元遗山来拜祖庭有纪行十首遂倚歌之先后殊时感慨一也 和元遗山六首",
        "preface": "",
        "paragraphs": [
            "壮哉景陵宫，龟屭极神猛。",
            "洪惟大庭库，制度合雄骋。",
            "圣世尚封崇，功拟天地并。",
            "中天怪事发，灵长转俄顷。",
            "我登望岳台，一慨心自领。",
            "涿鹿策奇勋，自谓出天幸。",
            "大运旋丸棋，捧首归旧鼎。",
            "富贵积金台，础砾揜营屏。",
            "倘无六籍在，讵免胥狒犷。",
            "下土位人上，奈何不深儆。"
        ],
        "notes": "",
        "id": "343ee3e99554a987f5f82bfc0af9c951"
    },
    {
        "author": "王奕",
        "dynasty": "宋",
        "type": "诗",
        "rhythmic": "",
        "title": "金余元遗山来拜祖庭有纪行十首遂倚歌之先后殊时感慨一也 和元遗山七首",
        "preface": "",
        "paragraphs": [
            "鸡豚隣栅翁，盼盼延允谱。",
            "仲尼土万世，岂必志百亩。",
            "谁知弗父何，让德报以鲁。",
            "蚁穴几王侯，林庙此其所。",
            "东周礼乐心，岂不在文武。",
            "大器信有神，予夺孰敢侮。",
            "郏鄏鼎铉雄，弱臂竟莫举。",
            "大厦庇生民，云仍合分庑。",
            "诗礼世其传，嘉种无莽卤。",
            "庭趋揖须眉，返此末代古。"
        ],
        "notes": "",
        "id": "b55e64dcfd6f1afd5ca3ff6fc0adf220"
    },
    {
        "author": "王奕",
        "dynasty": "宋",
        "type": "诗",
        "rhythmic": "",
        "title": "金余元遗山来拜祖庭有纪行十首遂倚歌之先后殊时感慨一也 和元遗山八首",
        "preface": "",
        "paragraphs": [
            "荒荒望鲁甸，姬孔庙粼粼。",
            "允祚五十代，颜孟东西邻。",
            "旁求侍坐翁，草莽迷城𬮱。",
            "岂应发肤体，竟此成湮沦。",
            "铿尔续道韵，垂此天伦亲。",
            "犁锄供子职，犹裕耕凿民。",
            "可能百世祀，不庙三省身。",
            "亦必有坛壝，尚稽廓荆榛。",
            "五贤配西序，余沥波杨荀。",
            "肥马视轻服，此景良清新。",
            "微言苟不及，往迹亦易陈。",
            "安得沂水上，菊泉荐斯人。"
        ],
        "notes": "",
        "id": "925697ecdb4b17ea279f205ae86fc141"
    },
    {
        "author": "王奕",
        "dynasty": "宋",
        "type": "诗",
        "rhythmic": "",
        "title": "金余元遗山来拜祖庭有纪行十首遂倚歌之先后殊时感慨一也 和元遗山九首",
        "preface": "",
        "paragraphs": [
            "耕民昧帝力，焉用典与谟。",
            "奈何降衷后，气禀分贤愚。",
            "天锡孔孟氏，一整绰有余。",
            "廓哉邹鲁地，良足容轩车。",
            "皇皇七十国，辙迹何区区。",
            "谁知百世下，流作章句儒。",
            "掌股弄神器，敝屣直弃如。",
            "遂令桐梓地，尽化荆棘涂。",
            "昏林畏馋啖，秉烛来趋隅。",
            "巫咸倘可问，为我还其初。"
        ],
        "notes": "",
        "id": "6268e4fb5b61d6c455c442789ffd0e53"
    },
    {
        "author": "王奕",
        "dynasty": "宋",
        "type": "诗",
        "rhythmic": "",
        "title": "金余元遗山来拜祖庭有纪行十首遂倚歌之先后殊时感慨一也 和元遗山十首",
        "preface": "",
        "paragraphs": [
            "人惟君与师，得在天地间。",
            "蜂蚁失所主，生息决不蕃。",
            "逐日渴未死，顾影悲余年。",
            "平生东鲁心，皓首瞻圣贤。",
            "上下二千载，历历观遗镌。",
            "惜哉数墨子，想像成虚传。",
            "十章纪大略，尽和遗山篇。",
            "忠肠搅葵漆，喉棘不忍言。",
            "持归刻瑘石，何□勒燕然。"
        ],
        "notes": "",
        "id": "63cef0824a1444e8279b52f08bfe2daf"
    },
    {
        "author": "王奕",
        "dynasty": "宋",
        "type": "诗",
        "rhythmic": "",
        "title": "和杜少陵望岳一首",
        "preface": "",
        "paragraphs": [
            "封禅七十二，万古事未了。",
            "两仪一开辟，三观几昏晓。",
            "自昔祖龙来，讫今歌凤鸟。",
            "吾尝登东山，鲁亦未可小。"
        ],
        "notes": "",
        "id": "9850c9b8622511dd0317069f28f2e44f"
    },
    {
        "author": "王奕",
        "dynasty": "宋",
        "type": "诗",
        "rhythmic": "",
        "title": "和李太白泰山一首",
        "preface": "",
        "paragraphs": [
            "泰山天地极，邹鲁圣贤关。",
            "周匝二千里，卓然位其间。",
            "五文合泗水，八荒无竞山。",
            "扶舆清淑运，日夜何曾闲。",
            "尼山连峄阜，岂徒翠浮鬟。",
            "轩辕与羲皞，孔孟垂曾颜。",
            "正气尽此出，高哉其可攀。"
        ],
        "notes": "",
        "id": "dad5b7a789bb57ad9c203b60442ba38a"
    },
    {
        "author": "王奕",
        "dynasty": "宋",
        "type": "诗",
        "rhythmic": "",
        "title": "和元遗山太山古句",
        "preface": "",
        "paragraphs": [
            "我来拜邹鲁，舟过歌凤台。",
            "登峄仰东蒙，自谓高矣哉。",
            "及登东山顶，天级真难阶。",
            "河渎走罅漏，嵪陵塌埏垓。",
            "己大物自小，夙学得所谐。",
            "圣贤分地步，高下随其材。",
            "于道既有觉，沿崖剔碑苔。",
            "七十二君者，谬迷良可哀。",
            "王侯哄蚁穴，休王滋无涯。",
            "三千六百朞，治忽知几回。",
            "悠哉身后史，聊尔生前杯。",
            "大块囿躯壳，客气行风雷。",
            "神功一收敛，非去亦非来。",
            "试出亭毒表，岱峰赤微埃。",
            "安得铁柄箒，埽尽兀突堆。",
            "上下一无极，释然畅虚怀。",
            "平明下山去，天门挂芒鞋。",
            "金童玉女夹道迎，鸾铃凤翟红云开。",
            "道逢明复与守道，拊肩携手歌崔嵬。",
            "谓予如欲看白日，请骑黄鹄同上无色空界外。",
            "苍梧帝子正与彼，倏忽混沌高卧真蓬莱。"
        ],
        "notes": "",
        "id": "d51a0fc8acf7c7941f0f7ce9b794ef97"
    },
    {
        "author": "王奕",
        "dynasty": "宋",
        "type": "诗",
        "rhythmic": "",
        "title": "和赵若伦旧题多景楼",
        "preface": "",
        "paragraphs": [
            "大地山河合九州，秋风吹起故乡愁。",
            "洛山冉冉机云出，汉水潇潇巡远羞。",
            "东望海连甘露寺，北来诗满镇江楼。",
            "金台万里天门杳，且问东津汶上舟。"
        ],
        "notes": "",
        "id": "213a0b2f96671c3d680ee9eea0544c5b"
    },
    {
        "author": "王奕",
        "dynasty": "宋",
        "type": "诗",
        "rhythmic": "",
        "title": "和罗隠诗再题多景楼",
        "preface": "",
        "paragraphs": [
            "老了英雄费了吟，鹿儿化马不消寻。",
            "死生寿夭苍生命，治乱存亡上帝心。",
            "嶓冢西来山叠叠，焦金东望海深深。",
            "眼前参透坎中画，始识恒河只寸涔。"
        ],
        "notes": "",
        "id": "1b088e3fc5f2f3e3e020f4e810cf5362"
    },
    {
        "author": "王奕",
        "dynasty": "宋",
        "type": "诗",
        "rhythmic": "",
        "title": "和卢疎斋多景楼韵",
        "preface": "",
        "paragraphs": [
            "一合乾坤气脉连，蜜甜本不拣中边。",
            "几千万劫本同此，百八十年何间然。",
            "北固英雄前去古，中原文献后来贤。",
            "老怀登此成欣感，日落苍梧生紫烟。"
        ],
        "notes": "",
        "id": "b5e77dadf5cf6851f6d61aacb5c15e42"
    },
    {
        "author": "王奕",
        "dynasty": "宋",
        "type": "诗",
        "rhythmic": "",
        "title": "题北固亭",
        "preface": "",
        "paragraphs": [
            "杜老当年识恨遗，与天争汉死奚疑。",
            "伏羱犹忆分三日，老骥空悲混一时。",
            "往事竟随东逝水，新题全是北来诗。",
            "如今多景楼头酒，免得诸公赋黍离。"
        ],
        "notes": "",
        "id": "5f258fdeeac5e62b5251c070c3108656"
    },
    {
        "author": "王奕",
        "dynasty": "宋",
        "type": "诗",
        "rhythmic": "",
        "title": "题焦山吸江亭",
        "preface": "",
        "paragraphs": [
            "甲子三千六百朞，此山崒嵂起何时。",
            "雄吞海渎金狮子，霸断吴门铁犍儿。",
            "水镜照空三国恨，浪鼋撞破六朝悲。",
            "后来尽有无穷事，留与他年再赋诗。"
        ],
        "notes": "",
        "id": "9b9ad2ba4bb1d5bc7b6cb13d0a2b72a9"
    },
    {
        "author": "王奕",
        "dynasty": "宋",
        "type": "诗",
        "rhythmic": "",
        "title": "题焦山客位",
        "preface": "",
        "paragraphs": [
            "锁断长江铁户门，风帆云海几朝昏。",
            "能依佛教绵遗址，大胜焦家裕后昆。",
            "鹤骨已仙羲帖在，鳌身不动米碑存。",
            "住山传得文殊印，遮莫前身是了元。"
        ],
        "notes": "",
        "id": "8e9b4e8a3437e684694cdec1f910b439"
    },
    {
        "author": "王奕",
        "dynasty": "宋",
        "type": "诗",
        "rhythmic": "",
        "title": "题金山金鳌阁",
        "preface": "",
        "paragraphs": [
            "谁橐红炉铸宝刀，辟开太极奠金鳌。",
            "尾摇光岳星辰转，背负乾坤日月劳。",
            "潮落潮生通气息，帆来帆去动毫毛。",
            "不知南北车书混，此际翻身第几遭。"
        ],
        "notes": "",
        "id": "49a447e22af07e8ec85e94bc183320c1"
    },
    {
        "author": "王奕",
        "dynasty": "宋",
        "type": "诗",
        "rhythmic": "",
        "title": "书赵忠靖公祠堂",
        "preface": "",
        "paragraphs": [
            "老臣将略服先零，撑拓淮江五十年。",
            "不把壑舟移半夜，未应杞国坠中天。",
            "父奢既不惭诸葛，子括胡为愧仲连。",
            "节义功名父兄在，摩挲丰碣重潸然。"
        ],
        "notes": "",
        "id": "ee84aaa7f172434af06125de5173524a"
    },
    {
        "author": "王奕",
        "dynasty": "宋",
        "type": "诗",
        "rhythmic": "",
        "title": "到扬州",
        "preface": "",
        "paragraphs": [
            "仙去琼花不见根，津桥明月共谁论。",
            "百余载作江藩翰，十几年来蓟户门。",
            "淮海楼头诸老眼，平山堂外六军魂。",
            "翻愁吴楚空遗彦，作史无人岁月昏。"
        ],
        "notes": "",
        "id": "d8bf7e6c151faae70436a5890979291d"
    },
    {
        "author": "王奕",
        "dynasty": "宋",
        "type": "诗",
        "rhythmic": "",
        "title": "题维扬",
        "preface": "",
        "paragraphs": [
            "半生书剑走闽瓯，三十年前欠此游。",
            "赤脚有心尊鲁国，白头无力赋扬州。",
            "花明靴巷新番市，草暗城隅旧敌楼。",
            "桥上更无何逊迹，梅花明月为谁留。"
        ],
        "notes": "",
        "id": "f55a864364735547d11087f67cf8d4ec"
    },
    {
        "author": "王奕",
        "dynasty": "宋",
        "type": "诗",
        "rhythmic": "",
        "title": "登黄龙峰",
        "preface": "",
        "paragraphs": [
            "黄龙峰顶接天高，下视尘寰走猬毛。",
            "坤野未能休血战，鼎湖谁复恋乌号。",
            "一杯彭蠡空浮泪，万里长江漫激涛。",
            "安得驾虬鞭霹雳，涨翻溟渤洗腥臊。"
        ],
        "notes": "",
        "id": "46268971a8f1a5e1bf7dd0fbd0f644ee"
    },
    {
        "author": "王奕",
        "dynasty": "宋",
        "type": "诗",
        "rhythmic": "",
        "title": "题陶狄二贤祠",
        "preface": "",
        "paragraphs": [
            "丰碑大字极誉扬，并祀渊明与狄梁。",
            "宇宙事皆吾己分，君臣义亦本天常。",
            "休官彭泽当存晋，取日虞渊合为唐。",
            "自是后人无远识，不知遗臭与流芳。"
        ],
        "notes": "",
        "id": "e6595167528e983567f352cee13e9930"
    },
    {
        "author": "王奕",
        "dynasty": "宋",
        "type": "诗",
        "rhythmic": "",
        "title": "彭泽新县靖节祠",
        "preface": "",
        "paragraphs": [
            "已曾采石酹诗仙，又拜书岩荐菊泉。",
            "京口火头才负乘，柴桑处士便归田。",
            "驰驱名并诸公驾，尸祝谁碑百世贤。",
            "近代从容人死义，后先二尹合俱传。"
        ],
        "notes": "",
        "id": "f224d23e2b3c3a7a03612986320b52a2"
    },
    {
        "author": "王奕",
        "dynasty": "宋",
        "type": "诗",
        "rhythmic": "",
        "title": "四绝呈周月湖  其一",
        "preface": "",
        "paragraphs": [
            "丸中日月妙推移，才过三千六百朞。",
            "霁月光风无尽藏，不应便黑小圈儿。"
        ],
        "notes": "",
        "id": "eb479947c22e101c43a96b1fa130bdb6"
    },
    {
        "author": "王奕",
        "dynasty": "宋",
        "type": "诗",
        "rhythmic": "",
        "title": "四绝呈周月湖  其二",
        "preface": "",
        "paragraphs": [
            "不画修眉不易粧，箧中犹是主衣裳。",
            "起观疆宇皆周土，只有西山尚属商。"
        ],
        "notes": "",
        "id": "ce526be549207760f961113d699f43b7"
    },
    {
        "author": "王奕",
        "dynasty": "宋",
        "type": "诗",
        "rhythmic": "",
        "title": "四绝呈周月湖  其三",
        "preface": "",
        "paragraphs": [
            "君住山阳岸口矶，风帆雨驿去如飞。",
            "十年多少金台客，曾有沿津问泗沂。"
        ],
        "notes": "",
        "id": "ae230833ad17b6127ff933b56893b6a1"
    },
    {
        "author": "王奕",
        "dynasty": "宋",
        "type": "诗",
        "rhythmic": "",
        "title": "四绝呈周月湖  其四",
        "preface": "",
        "paragraphs": [
            "草带粘天只辨星，燧楼尽化作邮亭。",
            "柳桥梅驿多来使，只寄山中养鹤经。"
        ],
        "notes": "",
        "id": "805f13a3aca847308a95e4c416d4c9a0"
    },
    {
        "author": "王奕",
        "dynasty": "宋",
        "type": "诗",
        "rhythmic": "",
        "title": "鹤林寺绝句",
        "preface": "",
        "paragraphs": [
            "应是鹃花笑口开，火头天子果何哉。",
            "远公满眼沽春酒，引杀陶潜不肯来。"
        ],
        "notes": "",
        "id": "bebcac6db072b97c557e5e4514bbde88"
    },
    {
        "author": "王奕",
        "dynasty": "宋",
        "type": "诗",
        "rhythmic": "",
        "title": "题彭泽旧县狄梁公祠",
        "preface": "",
        "paragraphs": [
            "周纪唐纲一线间，旋干容易转坤难。",
            "不将庙祔来雄辨，焉得宗祧可再安。",
            "国事固当元老定，德碑留与具臣看。",
            "寄言彭泽亲民者，须学好人为好官。"
        ],
        "notes": "",
        "id": "994d8bb035e05398dfa7224eb8ecfb1b"
    },
    {
        "author": "王奕",
        "dynasty": "宋",
        "type": "诗",
        "rhythmic": "",
        "title": "题小蒜岭",
        "preface": "",
        "paragraphs": [
            "西风策策麦花凉，重把新诗自品量。",
            "禽不为人音自好，路因无驿里偏长。",
            "百年白发空前辈，两载黄花笑异乡。",
            "归去玉瑘牢闭户，莫教旧隠姓名香。"
        ],
        "notes": "",
        "id": "254da21c402bf869d4b466f0ff207694"
    },
    {
        "author": "王奕",
        "dynasty": "宋",
        "type": "诗",
        "rhythmic": "",
        "title": "归途有感",
        "preface": "",
        "paragraphs": [
            "少小从师读鲁书，几回掩卷想风雩。",
            "得游邹鲁圣贤地，谁创华夷道德涂。",
            "地势虽然有离合，脚跟却莫放模糊。",
            "不知江右明经士，曾识春秋两字无。"
        ],
        "notes": "",
        "id": "89f358f1d29fb1d7dc31e14dea3f18da"
    },
    {
        "author": "王奕",
        "dynasty": "宋",
        "type": "诗",
        "rhythmic": "",
        "title": "题池州邮亭",
        "preface": "",
        "paragraphs": [
            "驿堠珠连辏北燕，西风落日几枝蝉。",
            "唐仪汉令碑上下，楚馆秦邮世后先。",
            "新柳不知迎送事，短藜聊信去来缘。",
            "如今亭长皆民尹，那复圯桥更授编。"
        ],
        "notes": "",
        "id": "97504793ebebf1791bf9a8699b86fef4"
    },
    {
        "author": "王奕",
        "dynasty": "宋",
        "type": "诗",
        "rhythmic": "",
        "title": "九月申屠伯骥同饮寿张蚩尤冢上",
        "preface": "",
        "paragraphs": [
            "蚩尤一梦四千年，涿鹿如今又不然。",
            "栅上悬丝重放下，草门朽骨尚高眠。",
            "升乌沉兔人今古，点鹊痴蝉事后先。",
            "醉插黄花供一笑，谁知吟客是乔仙。"
        ],
        "notes": "",
        "id": "6a165262374719148c58a40787385b41"
    },
    {
        "author": "王奕",
        "dynasty": "宋",
        "type": "诗",
        "rhythmic": "",
        "title": "题泰山仁安殿壁",
        "preface": "",
        "paragraphs": [
            "大极何年诞帝孙，中居岱岳镇乾坤。",
            "三千余载昭明代，七十二君来至尊。",
            "鲁甸齐邱雄地势，秦松汉柏护天门。",
            "兵尘不动绵香火，万里车书寿一元。"
        ],
        "notes": "",
        "id": "4057fece57d24a03b30239b042441ef9"
    },
    {
        "author": "王奕",
        "dynasty": "宋",
        "type": "诗",
        "rhythmic": "",
        "title": "新州枕上有感二首  其一",
        "preface": "",
        "paragraphs": [
            "尼山拜了又何求，驰骛中原作壮游。",
            "泰岱峰头观日出，汶阳城外看河流。",
            "朝吟阚县蚩尤冢，暮醉新州太白楼。",
            "从此不消删白发，留归江上对眠鸥。"
        ],
        "notes": "",
        "id": "58a7a5d034ad0b9e77f0aaa39aac27bc"
    },
    {
        "author": "王奕",
        "dynasty": "宋",
        "type": "诗",
        "rhythmic": "",
        "title": "新州枕上有感二首  其二",
        "preface": "",
        "paragraphs": [
            "岱岳名山天下无，老来游玩易嗟吁。",
            "帝孙池畔秦松老，圣母祠前汉柏孤。",
            "古篆蚀苔悲建武，漫碑宿草忆祥符。",
            "逢人不解从头数，牢记山名画作图。"
        ],
        "notes": "",
        "id": "14d12dbb616b15241edbd72b60ef9734"
    },
    {
        "author": "王奕",
        "dynasty": "宋",
        "type": "诗",
        "rhythmic": "",
        "title": "和遗山呈太山倪布山真人",
        "preface": "",
        "paragraphs": [
            "江右书生枉白头，杖藜始得北山游。",
            "手摩红日登三观，袖拂黄埃看九州。",
            "及下诚明真气貌，方知岁月老春秋。",
            "更须梓就诸公什，焰焰声名万古留。"
        ],
        "notes": "",
        "id": "1972efbdeec29652db5f673baa235da2"
    },
    {
        "author": "王奕",
        "dynasty": "宋",
        "type": "诗",
        "rhythmic": "",
        "title": "呈申屠御史忍斋二首  其一",
        "preface": "",
        "paragraphs": [
            "世家矫矫汉申屠，博古通今命世儒。",
            "豪杰雅知真北学，扶摇久已作南图。",
            "扬州台近催骑鹤，阚水秋深尚忆鲈。",
            "好载白云同一出，簷头新港即荣涂。"
        ],
        "notes": "",
        "id": "921914a8c16b8df75d1a1b7f2ebc5319"
    },
    {
        "author": "王奕",
        "dynasty": "宋",
        "type": "诗",
        "rhythmic": "",
        "title": "呈申屠御史忍斋二首  其二",
        "preface": "",
        "paragraphs": [
            "壮游久负子长才，斥鷃几成困草莱。",
            "千载幸逢皇极运，两生端为圣门来。",
            "谁知白发余年健，得共黄花笑口开。",
            "明日西风归棹远，怀人空忆古罇罍。"
        ],
        "notes": "",
        "id": "0085cf402381e8b240733c14731bd064"
    },
    {
        "author": "王奕",
        "dynasty": "宋",
        "type": "诗",
        "rhythmic": "",
        "title": "次韵上雪楼程侍御",
        "preface": "",
        "paragraphs": [
            "当年雪片大如席，独立楼头有此翁。",
            "集霰已知漫大地，行窗转觉舞回风。",
            "洛阳公子衾谁共，姑射仙人梦不同。",
            "且倚玉栏看世界，郢歌一曲月明中。"
        ],
        "notes": "",
        "id": "738078741e87e604dbdac83a1e5014cc"
    },
    {
        "author": "王奕",
        "dynasty": "宋",
        "type": "诗",
        "rhythmic": "",
        "title": "别宣尉王中斋",
        "preface": "",
        "paragraphs": [
            "自笑灵龟久不灵，巧逢天地换清宁。",
            "典型顿觉空诸老，肝膈未能忘六经。",
            "朔雪渐深头转白，洛山虽远眼还青。",
            "杏坛寂寂遗音在，靠得汾亭有父兄。"
        ],
        "notes": "",
        "id": "5043f0d1863fd0dc47add7f72cd005dd"
    },
    {
        "author": "王奕",
        "dynasty": "宋",
        "type": "诗",
        "rhythmic": "",
        "title": "贽见五峰燕先生",
        "preface": "",
        "paragraphs": [
            "康庐崒嵂撑青空，五峰下有神仙翁。",
            "黄金为佩白玉琐，跨虹飞上燕台穹。",
            "紫垣苍琐白日静，薇花韵的明丹衷。",
            "帝谓公田久不井，为提明月江西东。",
            "某邱某壑无隠耳，贮见汉庾堆陈红。",
            "周官六典冢宰事，有功𤱶亩方为忠。",
            "蹇予落魄不耕子，半生煮字悲吟穷。",
            "盖头不思恋茅屋，负笈远拜夫子宫。",
            "黄河泰华幸一见，于人须识欧阳公。",
            "枯根纤芥尽收拾，药笼未必遗芳䓖。",
            "品题愿借燕许笔，可以报德歌豳风。"
        ],
        "notes": "",
        "id": "9f07d0f468c56d9ef4821a8d1d94bd3a"
    },
    {
        "author": "王奕",
        "dynasty": "宋",
        "type": "诗",
        "rhythmic": "",
        "title": "再和韵上石塘吴  其一",
        "preface": "",
        "paragraphs": [
            "发燥闻君响泮宫，玉溪旴水限西东。",
            "惜哉宴罢瑶池晚，乃在崇台拜下风。"
        ],
        "notes": "",
        "id": "3443c47a3175918cffe1e9c37a2ba1a6"
    },
    {
        "author": "王奕",
        "dynasty": "宋",
        "type": "诗",
        "rhythmic": "",
        "title": "再和韵上石塘吴  其二",
        "preface": "",
        "paragraphs": [
            "不能随调转商宫，独抱瑶琴过鲁东。",
            "霜满乌庭无过雀，非君谁与借东风。"
        ],
        "notes": "",
        "id": "731e18f4e9d45c5b3006c4e548074f90"
    },
    {
        "author": "王奕",
        "dynasty": "宋",
        "type": "诗",
        "rhythmic": "",
        "title": "再和韵上石塘吴  其三",
        "preface": "",
        "paragraphs": [
            "人心六籍未尝焚，千古师存道亦存。",
            "见说汶阳官路口，几年鞍马上君门。"
        ],
        "notes": "",
        "id": "d89b1c1730d0288cfd3960bf06c14e04"
    },
    {
        "author": "王奕",
        "dynasty": "宋",
        "type": "诗",
        "rhythmic": "",
        "title": "再和韵上石塘吴  其四",
        "preface": "",
        "paragraphs": [
            "破笈兵韬久已焚，床头仅有易书存。",
            "一观周礼归来后，依旧白云深闭门。"
        ],
        "notes": "",
        "id": "98149034a7792130eae6d8f5dc839cca"
    },
    {
        "author": "王奕",
        "dynasty": "宋",
        "type": "诗",
        "rhythmic": "",
        "title": "见陈月观二首  其一",
        "preface": "",
        "paragraphs": [
            "鳌转山空海失深，仙人抱月自高吟。",
            "春秋两字尊王义，皇极一编经世心。",
            "千载文声扶学校，万年史笔寄山林。",
            "太邱古矣元龙老，天寿先生续正音。"
        ],
        "notes": "",
        "id": "32c665788b988bf1be7295eb1ab47c50"
    },
    {
        "author": "王奕",
        "dynasty": "宋",
        "type": "诗",
        "rhythmic": "",
        "title": "见陈月观二首  其二",
        "preface": "",
        "paragraphs": [
            "仲尼日月几曾昏，自古君师岂必存。",
            "水陆三千游圣域，风云万里望天阍。",
            "燕台接武何多隗，吴国孤骞未见云。",
            "观上又分明月影，漫漫长夜与谁论。"
        ],
        "notes": "",
        "id": "b482c0136bbe7bcdbfbbd4373303d3e4"
    },
    {
        "author": "王奕",
        "dynasty": "宋",
        "type": "诗",
        "rhythmic": "",
        "title": "五绝呈李惟学山长  其一",
        "preface": "",
        "paragraphs": [
            "尝笑蓝仙踏踏歌，极知感慨欲如何。",
            "簷头白日苍生共，到了圣贤分得多。"
        ],
        "notes": "",
        "id": "29283ace4f423d0bb73fff3f74796194"
    },
    {
        "author": "王奕",
        "dynasty": "宋",
        "type": "诗",
        "rhythmic": "",
        "title": "五绝呈李惟学山长  其二",
        "preface": "",
        "paragraphs": [
            "铸金为蠡声犹泯，磨石为碑字亦漫。",
            "杂杂万形归五化，烬余方策更长存。"
        ],
        "notes": "",
        "id": "caa56a5b51bf4e9f5cee7877da2ce0c0"
    },
    {
        "author": "王奕",
        "dynasty": "宋",
        "type": "诗",
        "rhythmic": "",
        "title": "五绝呈李惟学山长  其三",
        "preface": "",
        "paragraphs": [
            "朝餐暮饮逐尘寰，清镜无情不驻颜。",
            "千古菊泉香火地，名贤多是靠名山。"
        ],
        "notes": "",
        "id": "dad5b8f8528aecea6166abce620e7f67"
    },
    {
        "author": "王奕",
        "dynasty": "宋",
        "type": "诗",
        "rhythmic": "",
        "title": "五绝呈李惟学山长  其四",
        "preface": "",
        "paragraphs": [
            "星气西流一掷梭，起看斗柄夜如何。",
            "篝灯急了床头易，明发开门事又多。"
        ],
        "notes": "",
        "id": "08022ac43312fcc7ab03f0522d9f717a"
    },
    {
        "author": "王奕",
        "dynasty": "宋",
        "type": "诗",
        "rhythmic": "",
        "title": "五绝呈李惟学山长  其五",
        "preface": "",
        "paragraphs": [
            "只影随阳逐稻粱，故山元自富苍筤。",
            "孤雄不作山梁梦，晚岁收声在凤冈。"
        ],
        "notes": "",
        "id": "2a8054f63efd2a4724f6f4f316f0ec30"
    },
    {
        "author": "王奕",
        "dynasty": "宋",
        "type": "诗",
        "rhythmic": "",
        "title": "呈招讨李春野  其一",
        "preface": "",
        "paragraphs": [
            "元田种玉不传方，春去春来野自香。",
            "雁入燕云丹未反，笑援明月醉山阳。"
        ],
        "notes": "",
        "id": "2fd0dcfaa21fb3423947692ac22c450e"
    },
    {
        "author": "王奕",
        "dynasty": "宋",
        "type": "诗",
        "rhythmic": "",
        "title": "呈招讨李春野  其二",
        "preface": "",
        "paragraphs": [
            "袖拂徂徕涉太峰，曾同太白舞西风。",
            "归程鹤瘦扬州远，著访吾宗太乙翁。"
        ],
        "notes": "",
        "id": "5fd83a9071739418ba156fddb7dda8ee"
    },
    {
        "author": "王奕",
        "dynasty": "宋",
        "type": "诗",
        "rhythmic": "",
        "title": "和中丞徐容斋贯户维扬",
        "preface": "",
        "paragraphs": [
            "岳到东原掌样平，南州师友树高名。",
            "圣人门户三千教，老子胸怀百万兵。",
            "学要绝时须著继，道逢夷处不消争。",
            "凤池乌府皆余事，急拯苍生作九京。"
        ],
        "notes": "",
        "id": "3ad752cdaef629c6b82dd59bbf3dee93"
    },
    {
        "author": "王奕",
        "dynasty": "宋",
        "type": "诗",
        "rhythmic": "",
        "title": "和申屠忍斋隶籍秦邮韵呈苟治书生",
        "preface": "",
        "paragraphs": [
            "笑认鸾江旧祐环，大槐梦觉已无关。",
            "看花要在雪霜里，品士莫于文字间。",
            "乌府清风如有约，鹤楼明月不教闲。",
            "直须存活苍生了，却把丹囊贮九还。"
        ],
        "notes": "",
        "id": "94a4d57472d70b41a1c53e80e706e115"
    },
    {
        "author": "王奕",
        "dynasty": "宋",
        "type": "诗",
        "rhythmic": "",
        "title": "登秦邮文游亭天壁亭长歌",
        "preface": "",
        "paragraphs": [
            "湖天澹澹湖水碧，湖风冉冉湖云收。",
            "湖白几顷菰米地，湖汊几折芦花洲。",
            "几千万劫走尽夜，三十六镜磨春秋。",
            "江南狂客归自鲁，骑馿载酒游文游。",
            "文游已落钟鼓界，斯文丧矣游人羞。",
            "蚌胎明月吸莘老，鸦背落日悲少游。",
            "东坡双井化异物，神光奕奕穿斗牛。",
            "文章不逐岁月老，精爽常与天地流。",
            "赏心倘得际美景，薄才自许追前修。",
            "安得老米鸡距笔，生绡百疋横戈矛。",
            "守台旧卒年九十，颐隠于脐肩过头。",
            "六十年前边鄙事，且言且泣气咽喉。",
            "甚言秦欲帝万世，据此要地置急邮。",
            "海田陵谷无定在，如今非项亦非刘。",
            "王生感慨重抵掌，惊起一片湖中鸥。",
            "鸥飞没入翠烟里，乾坤纳纳归双眸。",
            "何当飞出天壁外，春风吹散眉峰愁。"
        ],
        "notes": "",
        "id": "cc983ef91499295255b1fea78d4a542e"
    },
    {
        "author": "王奕",
        "dynasty": "宋",
        "type": "诗",
        "rhythmic": "",
        "title": "庚寅五月十二日偕赵平甫拜采石神霄宫太白坟",
        "preface": "",
        "paragraphs": [
            "孤风吹黄鹄，远客归自鲁。",
            "瓣香拜公坟，梁月重凄楚。",
            "比曾登太山，依韵踵遐武。",
            "生平景仰心，兹夕遂亲覩。",
            "何地无青山，何人无黄土。",
            "艳艳谪仙翁，配月照今古。",
            "惜哉生死世，于道竟无补。",
            "世乏蹈海人，此事与谁语。",
            "徘徊暮云亭，玄蝉诉轻暑。"
        ],
        "notes": "",
        "id": "04113fdd2188da1f162efb7cb29d619f"
    },
    {
        "author": "王奕",
        "dynasty": "宋",
        "type": "诗",
        "rhythmic": "",
        "title": "登青山太白墓文并歌",
        "preface": "",
        "paragraphs": [
            "芦笔书空兮风凄凄，竹墨泌地兮雨垂垂，青枫黑塞兮梦公者谁。"
        ],
        "notes": "",
        "id": "a9123e1026419579b7b94cd1c9572056"
    },
    {
        "author": "王奕",
        "dynasty": "宋",
        "type": "诗",
        "rhythmic": "",
        "title": "青山二章章四句  其一",
        "preface": "",
        "paragraphs": [
            "青青者山，并祠其间。",
            "郭李遐矣，高义莫攀。"
        ],
        "notes": "",
        "id": "16da3b903c5dddc0d588327499323522"
    },
    {
        "author": "王奕",
        "dynasty": "宋",
        "type": "诗",
        "rhythmic": "",
        "title": "青山二章章四句  其二",
        "preface": "",
        "paragraphs": [
            "山之青青，策蹇来经。",
            "千古一日，二公之灵。"
        ],
        "notes": "",
        "id": "a61ac75f7d36403f1d74021708bd7e67"
    },
    {
        "author": "王奕",
        "dynasty": "宋",
        "type": "诗",
        "rhythmic": "",
        "title": "彭泽祭陶靖节祠",
        "preface": "",
        "paragraphs": [
            "呜呼，典午去矣，柴桑归矣，黄花老矣，征士卒矣。",
            "尚飨。"
        ],
        "notes": "",
        "id": "4c60598111f69425948bb472a85fb419"
    },
    {
        "author": "王奕",
        "dynasty": "宋",
        "type": "诗",
        "rhythmic": "",
        "title": "谢叠山先生己丑九月被执北行闽士以诗送之倚歌以饯  其一",
        "preface": "",
        "paragraphs": [
            "皇天久矣眼垂青，盼盼先生此一行。",
            "遗表不随诸葛死，离骚长伴屈原清。",
            "两生无补秦兴废，一出诚关鲁重轻。",
            "白骨青山如得所，何消儿女哭清明。"
        ],
        "notes": "",
        "id": "7cbcb3418da5a7f489a4266afb05c698"
    },
    {
        "author": "王奕",
        "dynasty": "宋",
        "type": "诗",
        "rhythmic": "",
        "title": "谢叠山先生己丑九月被执北行闽士以诗送之倚歌以饯  其二",
        "preface": "",
        "paragraphs": [
            "襄汉无人替一肩，遂令杞国坠青天。",
            "是谁铸此一大错，此事公知三十年。",
            "尽爱中都为宰相，岂知上界有神仙。",
            "纵饶不返南飞翼，也合津桥化血鹃。"
        ],
        "notes": "",
        "id": "f47d8872df023ae5ece8067e553e5000"
    },
    {
        "author": "王奕",
        "dynasty": "宋",
        "type": "诗",
        "rhythmic": "",
        "title": "淮安路教谢西溪己丑二月饮叠山于敬义堂有诗后三月仆至西溪见示时叠山已行矣",
        "preface": "",
        "paragraphs": [
            "收敛眉山草木英，心潜羲孔与时行。",
            "浣花杜老惊人句，采石虞公贯日诚。",
            "合上燕台为上宰，暂劳楚泮领诸生。",
            "沉吟敬义堂中句，莫赎豪狂祢正平。"
        ],
        "notes": "",
        "id": "686f3dd9114290eff20e72804f7e56a7"
    },
    {
        "author": "王奕",
        "dynasty": "宋",
        "type": "诗",
        "rhythmic": "",
        "title": "和叠山到山阳郡学四诗  其一",
        "preface": "",
        "paragraphs": [
            "一水西来衣带然，界开北极与南天。",
            "轨文龃龉二百载，豪杰疏违几十年。",
            "幸际干戈屯祸极，挽回礼乐泰和先。",
            "酒廉米贱山阳郡，多少吟仙与醉仙。"
        ],
        "notes": "",
        "id": "4d81bcb10d600a5f6f8ab2e1dfd0b302"
    },
    {
        "author": "王奕",
        "dynasty": "宋",
        "type": "诗",
        "rhythmic": "",
        "title": "和叠山到山阳郡学四诗  其二",
        "preface": "",
        "paragraphs": [
            "龆时蠹简剔残灰，皓首谁知吻带埃。",
            "负笈有机尊鲁国，扣阍无力上燕台。",
            "茹芝四皓还须出，绵蕞两生终不来。",
            "中道喜逢倾盖友，相携一笑亦奇哉。"
        ],
        "notes": "",
        "id": "5e6a91c9ec3fba0fc2c30c99aacbbb01"
    },
    {
        "author": "王奕",
        "dynasty": "宋",
        "type": "诗",
        "rhythmic": "",
        "title": "和叠山到山阳郡学四诗  其三",
        "preface": "",
        "paragraphs": [
            "神仙无药可医狂，未死男儿未易量。",
            "东海水应随血碧，西山薇亦逐名香。",
            "君臣分义如能尽，天地鬼神终不忘。",
            "自有人心香火在，不消畏垒与桐乡。"
        ],
        "notes": "",
        "id": "9eb02181b27e7e3877a7a9a1864138ca"
    },
    {
        "author": "王奕",
        "dynasty": "宋",
        "type": "诗",
        "rhythmic": "",
        "title": "和叠山到山阳郡学四诗  其四",
        "preface": "",
        "paragraphs": [
            "一代英雄不数人，百年聚散重伤神。",
            "歌阑牛角天还晓，铎振鳣堂道又春。",
            "泗水尼山圣贤地，江云楚月去来宾。",
            "淮安荡荡朝天路，附骥新吟莫厌频。"
        ],
        "notes": "",
        "id": "213877f7a7c846ab105122a85097afda"
    },
    {
        "author": "王奕",
        "dynasty": "宋",
        "type": "诗",
        "rhythmic": "",
        "title": "闻叠山己丑四月七日死于燕",
        "preface": "",
        "paragraphs": [
            "声名如此付杯羹，满腹琅玕不得呈。",
            "诺士倘能如孔子，杀身未必死盆成。",
            "骨埋北壤名山重，冤入南天上帝惊。",
            "当日刀圭成谩尔，金华仙籍再书名。"
        ],
        "notes": "",
        "id": "fa318fec949d8d5b272676e9ccc15e23"
    },
    {
        "author": "王奕",
        "dynasty": "宋",
        "type": "诗",
        "rhythmic": "",
        "title": "和叠山隆兴阻风",
        "preface": "",
        "paragraphs": [
            "休将铸错悔当年，事契天心或不然。",
            "殷士莫嗟留楚棹，孟婆久送过河船。",
            "惜哉燕谷空埋骨，自是圯桥少授编。",
            "毕竟火龙科目贵，二山忠义贯苍天。"
        ],
        "notes": "",
        "id": "8d1199aed493adb267843a265d04fd0e"
    },
    {
        "author": "王奕",
        "dynasty": "宋",
        "type": "诗",
        "rhythmic": "",
        "title": "和叠山送淮安士友韵",
        "preface": "",
        "paragraphs": [
            "金台去棹倚云开，和饯诸诗已罄怀。",
            "行计竟为尊鲁出，橹声相逐过江来。",
            "定逢归旆荣桑里，岂料危机伏茗杯。",
            "愿梓新吟留宇宙，也胜苏武得生回。"
        ],
        "notes": "",
        "id": "9c77d8e131024ac20d26eee8276068f5"
    },
    {
        "author": "王奕",
        "dynasty": "宋",
        "type": "诗",
        "rhythmic": "",
        "title": "和叠山小姑庙",
        "preface": "",
        "paragraphs": [
            "舟如飞叶浪如雷，寄与江神不用猜。",
            "贞士偶因诸老出，两生端为圣门来。",
            "但沿沂水求雩瑟，即返严滩访钓台。",
            "可惜汉江风浪定，矶头不见予卿回。"
        ],
        "notes": "",
        "id": "a4be6822e40f6de4067626df630ff683"
    },
    {
        "author": "王奕",
        "dynasty": "宋",
        "type": "诗",
        "rhythmic": "",
        "title": "和叠山小姑海门第一关诗",
        "preface": "",
        "paragraphs": [
            "此是长江第一关，孤峰矫首耸遐观。",
            "人今人古兴亡事，帆去帆来上下澜。",
            "庙有神明司地险，舟藏鬼蜮过门难。",
            "吾侪出处凭天道，浪自舂撞意自宽。"
        ],
        "notes": "",
        "id": "42da376d2d684e9f9773bcf1c75e1920"
    },
    {
        "author": "王奕",
        "dynasty": "宋",
        "type": "诗",
        "rhythmic": "",
        "title": "和叠山舟过澛港",
        "preface": "",
        "paragraphs": [
            "长江几载界残棋，未著何知此地危。",
            "万舸军中焉用汝，一声锣罢竟何之。",
            "六民堕劫谁阶厉，百罚鞭尸悔莫追。",
            "欲识开头摇手处，推篷一一问篙师。"
        ],
        "notes": "",
        "id": "cb4cfeddc05fa1c59c564f3162d25bf1"
    },
    {
        "author": "王奕",
        "dynasty": "宋",
        "type": "诗",
        "rhythmic": "",
        "title": "和叠山拜李白墓",
        "preface": "",
        "paragraphs": [
            "唐朝组绶不能羁，馿背人者醉似泥。",
            "自欲驾虬凭化往，不因飞燕误宫题。",
            "江涵采石吟天阔，月落青山冢未齐。",
            "雅废伦亡知己少，青枫黑塞梦凄凄。"
        ],
        "notes": "",
        "id": "7ddd991a0d059bcaf69105604ba14053"
    },
    {
        "author": "王奕",
        "dynasty": "宋",
        "type": "诗",
        "rhythmic": "",
        "title": "再和前韵蛾眉亭",
        "preface": "",
        "paragraphs": [
            "天经地纬脱笼羁，团拓乾坤作弹泥。",
            "采石青山知己少，渝州明月为谁题。",
            "令公望重恩尤重，杜老名齐命亦齐。",
            "拟和岱吟才气短，半眉蛾影暮云凄。"
        ],
        "notes": "",
        "id": "d640ba49c24f4f0cd1494e1cefdfdeaf"
    },
    {
        "author": "王奕",
        "dynasty": "宋",
        "type": "诗",
        "rhythmic": "",
        "title": "和叠山拜虞雍公庙",
        "preface": "",
        "paragraphs": [
            "滴血书笺吁帝言，此功端已与之天。",
            "是非成败人间事，生死去来方外仙。",
            "龟背丰碑昏落日，鸦巢老木倚孤烟。",
            "庙前万舸随风下，应笑当年澛港船。"
        ],
        "notes": "",
        "id": "b51fe3bab469b3e1ab430963ca1cd6a8"
    },
    {
        "author": "王奕",
        "dynasty": "宋",
        "type": "诗",
        "rhythmic": "",
        "title": "送泰山倪布山真人",
        "preface": "",
        "paragraphs": [
            "赤松宗世远，岳地作神仙。",
            "粲粲龟瞳碧，昂昂鹤骨坚。",
            "五全皇极福，三受圣朝宣。",
            "道德交前辈，声名在集贤。",
            "作诗聊纪实，归与世人传。"
        ],
        "notes": "",
        "id": "e0f8d21c38d91dcaff568bb7400e1d52"
    },
    {
        "author": "王奕",
        "dynasty": "宋",
        "type": "诗",
        "rhythmic": "",
        "title": "和徐中丞容斋旧泰山一百四韵贽见",
        "preface": "",
        "paragraphs": [
            "蹇予铅椠生，角角鸡鹜食。",
            "青衿学校身，白发书传癖。",
            "万卷老边笥，一区守雄宅。",
            "媚俗懒低眉，慕古展长揖。",
            "少年涂抹技，志愿靡终毕。",
            "几载拂高驼，苍梧与西极。",
            "开云上衡山，景仰昌黎伯。",
            "史记在山川，遐踪喜驰轹。",
            "望岳企少陵，吟岱拟太白。",
            "惜哉阻关河，游齿朽尘屐。",
            "悠悠邹鲁心，坐见岁月历。",
            "雩坛想风沂，恨不沃焦膈。",
            "文理思楷林，手植槐桧柏。",
            "虽难陋巷回，岂不束带赤。",
            "髫年诵鲁论，掩卷望天级。",
            "神哉六鳌转，一夜混藩国。",
            "驱车上金台，卿相去如织。",
            "逐日未化邓，心血自撞激。",
            "既惭西山夫，尚堪东鲁客。",
            "心旌久摇摇，梦寐在屋壁。",
            "忽逢缑山仙，扶我玉川腋。",
            "百拜揖温良，叙此宇宙隔。",
            "秋丁杏坛下，展膝陪丈席。",
            "三圣长幼间，罇俎见徐疾。",
            "翌朝谒林墓，稽首龙门跸。",
            "大庭与尼山，历历抚遗迹。",
            "书肠廓鄙吝，若有鬼物擘。",
            "慨思今何时，文轨混南北。",
            "春秋一太极，鸿蒙再开辟。",
            "草木复苏鲜，川原尽疏涤。",
            "燕赵与秦陇，可以劲气吸。",
            "岂无中原学，共此浩荡臆。",
            "扶舆久鬰翁，一发定无敌。",
            "倘不登岱宗，何由俯鹏翼。",
            "遂偕二三子，崎岖历阡陌。",
            "搴裳涉五汶，揫爽薄吟锡。",
            "扪参上天门，四海同一碧。",
            "偃然帝孙尊，不放寸山出。",
            "南衡走奴隶，西华失名额。",
            "中宵展红轮，万有破元关。",
            "玉女毓渊泉，流作圣贤泽。",
            "正气吐长林，不与箓俱讫。",
            "洛阳帝王所，兴废每不测。",
            "尼峄香火期，未可限千百。",
            "伛指登封君，令人重惊栗。",
            "金丸互巧惛，何异雉卢掷。",
            "丑哉骊坑人，终然化豝貉。",
            "刻心假碑篆，侥幸脱经兀。",
            "岂知觐岳心，正在述方职。",
            "登望虽殊时，圣狂不可域。",
            "吟人类夸誉，谁复论顺逆。",
            "北方豪杰地，罕见吾其惑。",
            "游览下山来，低眉恣搜索。",
            "或采之道途，或求之方册。",
            "或咨新少年，或质古碑刻。",
            "挑包到东平，得士仅六七。",
            "在昔遗山翁，盛美信难匹。",
            "一笑洗簪腻，临风倚孤饰。",
            "泬寥大雅余，古调寄篇什。",
            "东南十年间，往往家有集。",
            "想今在斗牛，安得挹芳苾。",
            "西方有许平，金陵不可袭。",
            "翼翼望考亭，直欲跬步陟。",
            "四书门户正，蹊径扫曲笔。",
            "阎侯上界仙，尘溘聊暂谪。",
            "中兴圣人居，光焰出晦室。",
            "亦有河汾翁，杜门守贞德。",
            "深林见孤熊，狐兔尽驱辟。",
            "淮阳遗一皓，留以镇东邑。",
            "复斋上玉楼，往恨抱万亿。",
            "蜂蝶不作双，未暇采纤悉。",
            "卓有容斋翁，夜光难自匿。",
            "弦鸣风雁落，孰御箭锋急。",
            "所谓鲁君子，于斯信可必。",
            "今古太山吟，谁不媚封续。",
            "投崖匹夫勇，亦有夸介石。",
            "雄文痛麾扫，与岳竞埼磔。",
            "一指回万军，众质出孤戟。",
            "古诗三百篇，无邪是真识。",
            "余子月在云，乍明而乍蚀。",
            "我来见长篇，楼下卧百尺。",
            "夫乃面余人，又复产今日。",
            "文采起具瞻，岩岩师尹赫。",
            "北风尽化枳，独此见佳橘。",
            "橘中有仙翁，可望不可摘。",
            "试把珊瑚钩，轻拂蛟龙脊。",
            "冯夷坐幽宫，海若不敢斥。",
            "方壶灵山高，借我寸阶立。",
            "从今孕仙气，倘可绝尘粒。",
            "兹行类南鹏，九万始一息。",
            "越人初适齐，语笑遗大国。",
            "道无倾盖程，握手论畴昔。",
            "畏刖不三献，荆璞徒自戢。",
            "举蔑置堂上，更仆数一一。",
            "保社多吟鸥，望归心未释。",
            "春风吹客衣，臂羽不可絷。",
            "愿勿距互乡，引手肃之入。",
            "招贤自隗始，敢谓崇台岌。",
            "人皆笑麾墙，吾独喜入室。",
            "他时报国士，岂必在炭漆。",
            "定有双白璧，照我羁穷色。",
            "山东出相地，驿召在目即。",
            "乾坤愈浩荡，人才宁促迫。",
            "愿言眼垂青，及此头尚黑。"
        ],
        "notes": "",
        "id": "d667805e2b3c4ee9f002afb13428f68e"
    },
    {
        "author": "王奕",
        "dynasty": "宋",
        "type": "诗",
        "rhythmic": "",
        "title": "石塘歌呈吴侍郎",
        "preface": "",
        "paragraphs": [
            "谁剜太素一拳石，石壳皴皱涵芳塘。",
            "塘中清淑族查滓，积成土块如浮航。",
            "三千界分有南赡，休王帝伯更皇王。",
            "尧衢涨作九年潦，秦火煎成百沸汤。",
            "入昏出晓乌兔浴，韬风蓄电蛟龙藏。",
            "巫姒凿开通浩浩，女娲炼熟补苍苍。",
            "三山缥缈出塘外，人云此是蓬莱乡。",
            "谁令海干白石烂，黑风吹散天风裳。",
            "鼋腥蜃秽赑屭立，虾螺鳅鳝生毫光。",
            "西江老子一口吸，喷作万顷澄汪汪。",
            "何当长啸挈斗柄，与君塘上酬酢倾天浆。"
        ],
        "notes": "",
        "id": "3db768e051725b1cf7fba5495dbb775a"
    },
    {
        "author": "王奕",
        "dynasty": "宋",
        "type": "诗",
        "rhythmic": "",
        "title": "谢吴侍郎  其一",
        "preface": "",
        "paragraphs": [
            "屋角梅花枕鲁宫，柏台借重过江东。",
            "月明鸟定文书静，九郡谯楼起烈风。"
        ],
        "notes": "",
        "id": "f4aec6452b8c4d8b92358354d87f8323"
    },
    {
        "author": "王奕",
        "dynasty": "宋",
        "type": "诗",
        "rhythmic": "",
        "title": "谢吴侍郎  其二",
        "preface": "",
        "paragraphs": [
            "谁道灵光独不焚，孔堂金石至今存。",
            "皇王帝伯从开辟，不毁乾坤一合门。"
        ],
        "notes": "",
        "id": "255360bf98e0a5ef68edec641174ba4e"
    },
    {
        "author": "王奕",
        "dynasty": "宋",
        "type": "诗",
        "rhythmic": "",
        "title": "黄池大水歌",
        "preface": "",
        "paragraphs": [
            "玉斗山人归自鲁，迂途携酒酬谪仙。",
            "丹阳滞留十日雨，坐见平陆成长川。",
            "不冲不激不澎湃，漫高漫长漫嚣尘。",
            "黄池地势低且圹，筑堤种柳名圩田。",
            "一圩动是数百顷，耕民缚舍沿郊阡。",
            "良苗怀新交翠浪，一刻漭作蛟龙渊。",
            "仓皇老释竞祈祷，搬移儿女争牵连。",
            "村庄草屋浮断梗，黄流黑气蒸腥膻。",
            "市民运土积堘脊，危如燕垒悬杗前。",
            "中宵突尔𫘝一决，尽与河伯裾相牵。",
            "或云岳渎潴魍魉，呴沫吹浪如吹煎。",
            "昌黎谕鳄许戮蜃，古今此理容或然。",
            "粤从天一中入坎，水德流动随干圜。",
            "彝伦攸斁五行汩，君舟民水几覆颠。",
            "神姒凿窟逾九载，到今三千七百年。",
            "三时粟麦天不雨，苍生何頼无瘠捐。",
            "天变不能违者水，民命自以君为天。",
            "当今君相即尧禹，蓄积期会谁当先。",
            "灵均李杜在水部，叫天为我笺长编。"
        ],
        "notes": "",
        "id": "2fcff754d623d959390c6c1f617528bf"
    },
    {
        "author": "王奕",
        "dynasty": "宋",
        "type": "诗",
        "rhythmic": "",
        "title": "回建德寄冯和峰隠士",
        "preface": "",
        "paragraphs": [
            "王子归邹鲁，知公隠德乡。",
            "道为千载惜，身抱六经藏。",
            "青壁丹崖远，黄花白骨香。",
            "百年交一臂，悔不拜庞床。"
        ],
        "notes": "",
        "id": "42ff0bc09a6bfde9a6a24203e88dc3e1"
    },
    {
        "author": "王奕",
        "dynasty": "宋",
        "type": "诗",
        "rhythmic": "",
        "title": "和李提学存耕铅山酌廉韵",
        "preface": "",
        "paragraphs": [
            "先生在荷峰，此日赋泉石。",
            "及今又重午，领客酌莲碧。",
            "教雨落九垓，随地成廉泽。",
            "师友系天伦，岂必同过客。",
            "孔孟与曾颜，日月照不息。",
            "袖香拜邹鲁，历历抚遗迹。",
            "沂水并尼山，雩坛俨如昔。",
            "晞发濯我缨，埃溘尽湔涤。",
            "归来见佳吟，转觉肝胆易。",
            "此事不得再，此日良可惜。",
            "自怜饮食身，犹受气形役。",
            "何当坐百原，一啸脱尘屐。"
        ],
        "notes": "",
        "id": "437cfb6e3cd606cea17fc9df9b24a0dd"
    },
    {
        "author": "王奕",
        "dynasty": "宋",
        "type": "诗",
        "rhythmic": "",
        "title": "过江绝句",
        "preface": "",
        "paragraphs": [
            "玉勒金台逐去尘，十年多少渡江民。",
            "中流试扣金山老，曾有深衣过鲁人。"
        ],
        "notes": "",
        "id": "1f82605de5c1916390889e2a4f7a48d8"
    },
    {
        "author": "王奕",
        "dynasty": "宋",
        "type": "诗",
        "rhythmic": "",
        "title": "梅",
        "preface": "",
        "paragraphs": [
            "爱梅坐至夜三更，坐至三更意未平。",
            "潜以晋来为己任，亮将汉去与天争。",
            "是心或可道前哲，此理如何语后生。",
            "莫笑书生穷到老，虽穷到老也留名。"
        ],
        "notes": "",
        "id": "5e2ef8fb0f27bc4ddded7113692344e1"
    },
    {
        "author": "王奕",
        "dynasty": "宋",
        "type": "诗",
        "rhythmic": "",
        "title": "泰山",
        "preface": "",
        "paragraphs": [
            "扆齐机鲁镇天关，左右微垣列两班。",
            "大展明堂俱翕受，黄河东畔少游山。"
        ],
        "notes": "",
        "id": "6cbf5f9580392d58f698620ddbfba8ab"
    },
    {
        "author": "王奕",
        "dynasty": "宋",
        "type": "诗",
        "rhythmic": "",
        "title": "茂陵封禅坛",
        "preface": "",
        "paragraphs": [
            "祥符天子旧明堂，二丈丰碑宿草荒。",
            "人世已非坛更是，摩挲老泪湿斜阳。"
        ],
        "notes": "",
        "id": "7e8008a2ec09576cc7907abaf0c4b511"
    },
    {
        "author": "王奕",
        "dynasty": "宋",
        "type": "诗",
        "rhythmic": "",
        "title": "汉柏",
        "preface": "",
        "paragraphs": [
            "肤剥心枯岁月深，孙枝已解作龙吟。",
            "烈风吹起孤高韵，犹作峰头梁甫音。"
        ],
        "notes": "",
        "id": "8c5c62042dae3d060d86d406aacf084c"
    },
    {
        "author": "王奕",
        "dynasty": "宋",
        "type": "诗",
        "rhythmic": "",
        "title": "孙明复石守道祠堂",
        "preface": "",
        "paragraphs": [
            "师生高掠二山名，千载谁云道义轻。",
            "岳府柏林风雨夜，琅然犹带读书声。"
        ],
        "notes": "",
        "id": "a63172efcddebdcff41131df97e15ed7"
    },
    {
        "author": "王奕",
        "dynasty": "宋",
        "type": "诗",
        "rhythmic": "",
        "title": "水帘洞",
        "preface": "",
        "paragraphs": [
            "密织多因雨线添，泉绅高挂月钩纤。",
            "洞仙羞见秦丞相，故遣东风放下帘。"
        ],
        "notes": "",
        "id": "01563ef516322465d815ec58fb4d1472"
    },
    {
        "author": "王奕",
        "dynasty": "宋",
        "type": "诗",
        "rhythmic": "",
        "title": "回马岭",
        "preface": "",
        "paragraphs": [
            "岭入青天不可梯，六飞到此尽遭迟。",
            "异哉犹有秦皇马，回向庭前化鹿儿。"
        ],
        "notes": "",
        "id": "5203034089b1430c861e60c3317fb4f8"
    },
    {
        "author": "王奕",
        "dynasty": "宋",
        "type": "诗",
        "rhythmic": "",
        "title": "护驾泉",
        "preface": "",
        "paragraphs": [
            "岳泉匹练落云间，万折东流不得闲。",
            "驾到源头犹且护，如何护不到崖山。"
        ],
        "notes": "",
        "id": "a1deafa3d3c248175b2fb222eca66af8"
    },
    {
        "author": "王奕",
        "dynasty": "宋",
        "type": "诗",
        "rhythmic": "",
        "title": "大夫松",
        "preface": "",
        "paragraphs": [
            "立身地位本清寒，下界虚明孰敢干。",
            "惊驾不因风雨恶，到头犹守旧苍官。"
        ],
        "notes": "",
        "id": "98a5b1c4194be5efed0c45f54b03d8dd"
    },
    {
        "author": "王奕",
        "dynasty": "宋",
        "type": "诗",
        "rhythmic": "",
        "title": "和段好古外郎二首  其一",
        "preface": "",
        "paragraphs": [
            "休烦蜀鸟劝归频，正欲尼山拜圣人。",
            "若使诗书灰烈燄，便应天地化微尘。",
            "汉书牛角虽漫夜，鲁史麟经不断春。",
            "花市一番风雨后，几多桃李又重新。"
        ],
        "notes": "",
        "id": "312298ee996baf29338e93e7a4f008da"
    },
    {
        "author": "王奕",
        "dynasty": "宋",
        "type": "诗",
        "rhythmic": "",
        "title": "和段好古外郎二首  其二",
        "preface": "",
        "paragraphs": [
            "黍峰蒲糁正关情，况复登高望冶城。",
            "惊见北方真学者，尚怜南国旧书生。",
            "风遗异世晋有笏，犹在君家唐未轻。",
            "三复谩行诗句好，雩坛从此振吟声。"
        ],
        "notes": "",
        "id": "dcfab012292eb871d325f5508656c6bd"
    },
    {
        "author": "王奕",
        "dynasty": "宋",
        "type": "诗",
        "rhythmic": "",
        "title": "春晖亭为榉川子赋",
        "preface": "",
        "paragraphs": [
            "昔人念亲心何如，喻彼百草蒙春晖。",
            "一川含绿草方长，满地落红春已归。",
            "草欲报春春忽改，子欲养亲亲不待。",
            "嗟哉物尔人亦然，对草无言泪如海。",
            "阳春有脚还复来，今年花谢明年开。",
            "慈亲一去不复见，画图空写春风面。",
            "榉川有子思报亲，结茅竹亭留白云。",
            "亲恩难酬春易过，独倚栏干怨春暮。",
            "寄言孝子须惜时，流光暗促亲颜移。",
            "春盘荐脆须及早，莫待酒浇坟上草。"
        ],
        "notes": "",
        "id": "df5670a2cbc492bd00d30d9b087c0585"
    },
    {
        "author": "王奕",
        "dynasty": "宋",
        "type": "诗",
        "rhythmic": "",
        "title": "宝香院",
        "preface": "",
        "paragraphs": [
            "山如螺髻塔如簪，三面江环一径深。",
            "晓雾拂岩凝蜃气，夜潮归壑听龙吟。",
            "恋凉人坐临流石，带暝禽投隔岸林。",
            "独憾宝香名未称，只应唤作小江心。"
        ],
        "notes": "",
        "id": "045fc92c97710632d2a5ba746de65bfb"
    },
    {
        "author": "王奕",
        "dynasty": "宋",
        "type": "诗",
        "rhythmic": "",
        "title": "观潮阁",
        "preface": "",
        "paragraphs": [
            "南岸客来过北岸，浙山尽处见闽山。",
            "清秋井邑棋枰里，落日汀洲画轴间。"
        ],
        "notes": "",
        "id": "8508aec4950b2abd40001ab406d2592a"
    },
    {
        "author": "王奕",
        "dynasty": "宋",
        "type": "词",
        "rhythmic": "临江仙",
        "title": "",
        "preface": "",
        "paragraphs": [
            "二十四桥明月好，暮年方到扬州。",
            "鹤飞仙去总成休。",
            "襄阳风笛急，何事付悠悠。",
            "几阕平山堂上酒，夕阳还照边楼。",
            "不堪风景事回头。",
            "淮南新枣熟，应不说防秋。"
        ],
        "notes": "",
        "id": "be47587d5a9649882bfee6f29f2d6690"
    },
    {
        "author": "王奕",
        "dynasty": "宋",
        "type": "词",
        "rhythmic": "八声甘州",
        "title": "",
        "preface": "",
        "paragraphs": [
            "问苍天、苍天阒无言，浩歌摘星楼。",
            "这茫茫禹迹，南来第一，是古扬州。",
            "当日双龙未渡，风月一家秋。",
            "中分胡越后，横断江流。",
            "□百年间春梦，笑槐柯蚁穴，多少王侯。",
            "谩平山堂里，棋局几边筹。",
            "是谁教、海乾仙去，天地付浮沤。",
            "书生老，对琼花一笑，白发苍洲。"
        ],
        "notes": "",
        "id": "d746766b0802a6c350e8554496ac1432"
    },
    {
        "author": "王奕",
        "dynasty": "宋",
        "type": "词",
        "rhythmic": "八声甘州",
        "title": "",
        "preface": "",
        "paragraphs": [
            "诵公诗、大雅久不闻，吾衰竟谁陈。",
            "自晋宋以来，隋唐而下，旁若无人。",
            "光焰文章万丈，肯媚永王璘。",
            "卓有汾阳老，抱丈人贞。",
            "不是沈香亭上，谩题飞燕，蹴起靴尘。",
            "安得锦袍西下，明月堕江滨。",
            "青山冢、知几番风雨，雷霆走精神。",
            "因过鲁，携一尊吊古，疑是前身。"
        ],
        "notes": "",
        "id": "817079d151f238aab9aaf6f57192cd37"
    },
    {
        "author": "王奕",
        "dynasty": "宋",
        "type": "词",
        "rhythmic": "南乡子",
        "title": "",
        "preface": "",
        "paragraphs": [
            "豪杰说中州。",
            "及此见题多景楼。",
            "曹石当年徒浪耳，悠悠。",
            "岁月滔滔江自流。",
            "风雪老兜鍪。",
            "不混关河事不休。",
            "浪舞桃花颠又蹶，嬴刘。",
            "莫与武陵仙客谋。"
        ],
        "notes": "",
        "id": "da10738f422ff6bda190ea280d376541"
    },
    {
        "author": "王奕",
        "dynasty": "宋",
        "type": "词",
        "rhythmic": "南乡子",
        "title": "",
        "preface": "",
        "paragraphs": [
            "搔首倚薰风。",
            "一幅画图尘土中。",
            "鹤怨猿惊人去也，潜龙。",
            "谁绞香车起蛰松。",
            "岁月去熙丰。",
            "世味人情自淡浓。",
            "春去春来墩不竞，匆匆。",
            "蜀水吴山血又红。"
        ],
        "notes": "",
        "id": "bc116af4b09966106a79f7455f8516f7"
    },
    {
        "author": "王奕",
        "dynasty": "宋",
        "type": "词",
        "rhythmic": "唐多令",
        "title": "",
        "preface": "",
        "paragraphs": [
            "直上倚天楼。",
            "怀哉古楚州。",
            "黄河水、依旧东流。",
            "千古兴亡多少事，分付与、白头鸥。",
            "祖逖与留侯。",
            "二公今在不。",
            "眉尖上、莫带星愁。",
            "笑拍危阑歌短阕，翁醉矣，且归休。"
        ],
        "notes": "",
        "id": "81f06e4d3335d21263e515c19b720dfd"
    },
    {
        "author": "王奕",
        "dynasty": "宋",
        "type": "词",
        "rhythmic": "婆罗门引",
        "title": "",
        "preface": "",
        "paragraphs": [
            "佳人鬓发，几回涂抹共蝉娟。",
            "又何止三千。",
            "拟待盈盈宝鉴，多少绮罗筵。",
            "恨妖蟆怪事，长夜中天。",
            "中河影圆。",
            "清泪落尊前。",
            "舞罢霓裳初服，肯为人妍。",
            "□□□□，算惟有、蕊宫天上仙。",
            "缑山鹤，亦欲蹁跹。"
        ],
        "notes": "",
        "id": "e6fb59ffd46585983d464304b7f54607"
    },
    {
        "author": "王奕",
        "dynasty": "宋",
        "type": "词",
        "rhythmic": "摸鱼儿",
        "title": "",
        "preface": "",
        "paragraphs": [
            "问梅花、几人邀咏，平生见外骚楚。",
            "相思一夜罗浮远，姑射仙姿何处。",
            "情未吐。",
            "□□□、雄蜂雌蝶空相遇。",
            "岁年孰与。",
            "叹皓首相看，冰心独抱，谩作广平赋。",
            "黄昏暮。",
            "半点酸辛谁诉。",
            "寿阳眉恨妖妩。",
            "南来北使无明眼，细认杏花真谱。",
            "私自语。",
            "道消息、孤根还有春风主。",
            "启明未举。",
            "听画角吹残，马头摇梦，人已山阳路。"
        ],
        "notes": "",
        "id": "e7921e719edb6ed1b9216565f0568716"
    },
    {
        "author": "王奕",
        "dynasty": "宋",
        "type": "词",
        "rhythmic": "木兰花慢",
        "title": "",
        "preface": "",
        "paragraphs": [
            "翠微亭上醉，搔短发、舞缤纷。",
            "问六朝五姓，王姬帝胄，今有谁存。",
            "何似乌衣故垒，尚年年、生长儿孙。",
            "今古兴亡无据，好将往史俱焚。",
            "招魂。",
            "何处觅东山，筝泪落清樽。",
            "怅石城暗浪，秦淮旧月，东去西奔。",
            "休说清谈误国，有清谈，还有斯文。",
            "遥睇新亭一笑，漫漫天际江痕。"
        ],
        "notes": "",
        "id": "628e60210dd86456e88f379867c24af3"
    },
    {
        "author": "王奕",
        "dynasty": "宋",
        "type": "词",
        "rhythmic": "水调歌头",
        "title": "",
        "preface": "",
        "paragraphs": [
            "迢迢嶓冢水，直泻到东州。",
            "不拣秦淮吴楚，明月一家楼，何代非卿非相，底事柴桑老子，偏恁不推刘。",
            "半体鹿皮服，千古晋貔貅。",
            "过东鲁，登北固，感春秋。",
            "抵掌嫣然一笑，莫枉少陵愁。",
            "说甚萧锅曹石，古矣苏吟米画，黑白满盘收。",
            "对水注杯酒，为我向东流。"
        ],
        "notes": "",
        "id": "0c3ec4774efb818a500463ea87440f9f"
    },
    {
        "author": "王奕",
        "dynasty": "宋",
        "type": "词",
        "rhythmic": "水调歌头",
        "title": "",
        "preface": "",
        "paragraphs": [
            "长江衣带水，历代鼎彝功。",
            "服定衣冠礼乐，聊尔就江东。",
            "追忆金戈铁马，保以油幢玉垒，熢燧几秋风。",
            "更有当头著，全局倚元戎。",
            "攒万舸，开一棹，散无踪。",
            "到了书生死节，蜂蚁愧诸公。",
            "上有皇天白日，下有人心青史，未必竟朦胧。",
            "停棹抚遗迹，往恨逐冥鸿。"
        ],
        "notes": "",
        "id": "f01a3bb97ce6ac0671962617963e73a9"
    },
    {
        "author": "王奕",
        "dynasty": "宋",
        "type": "词",
        "rhythmic": "水调歌头",
        "title": "",
        "preface": "",
        "paragraphs": [
            "吾玄终不白，拗出老扬雄。",
            "近日青衿绿发，转盼忽成翁。",
            "缩首□天坠地，极力虞渊取日，直欲入冯宫。",
            "迂阔有如此，谁不笑王公。",
            "十年后，数椽屋，隐琊峰。",
            "人叹乾坤许大，醯瓮老山中。",
            "於是泛淮航泗，於是沿邹过鲁，千古慕雩风。",
            "造物既生我，斯道岂终穷。"
        ],
        "notes": "",
        "id": "d5f46916f8a9576eabb18925c67c7878"
    },
    {
        "author": "王奕",
        "dynasty": "宋",
        "type": "词",
        "rhythmic": "沁园春",
        "title": "",
        "preface": "",
        "paragraphs": [
            "吾祖文中，曾於夫子，受罔极恩。",
            "有宇宙以来，春秋而后，三纲所系，万古常存。",
            "列国何时，东吴何地，十哲之中尚有言。",
            "况今也、与圣闲邦域，同一乾坤。",
            "卑飞难傍天阍。",
            "但勃窣衔香拜圣门。",
            "要水看黄河，山登岱岳，鲁求君子，学究中原。",
            "虽有他人，不如同姓，仰止文星出禁垣。",
            "又安得，借蒙庄大瓢，酌泗水之源。"
        ],
        "notes": "",
        "id": "4c6ce5a5555b9c8f7701bc08d2d36cd2"
    },
    {
        "author": "王奕",
        "dynasty": "宋",
        "type": "词",
        "rhythmic": "沁园春",
        "title": "",
        "preface": "",
        "paragraphs": [
            "醉面挟风，携杜康酒，酹刘伶台。",
            "问漂母矶头，韩侯安在，钵山池下，乔鹊曾回。",
            "孝说仲车，忠传祖逖，忠孝如今亦可哀。",
            "清河口，但潮生潮落，帆去帆来。",
            "休呆。",
            "且饮三杯。",
            "莫枉教、东乌西兔催。",
            "更谁可百年，脱身不化，谁能五日，笑口长开。",
            "痛饮高歌，胡涂乱抹，快活斗山王秀才。",
            "今天下，曰利而已，何以平哉。"
        ],
        "notes": "",
        "id": "a12cda28376da0b6f64e00ea272be00b"
    },
    {
        "author": "王奕",
        "dynasty": "宋",
        "type": "词",
        "rhythmic": "沁园春",
        "title": "",
        "preface": "",
        "paragraphs": [
            "唐李太白，访贺知章，浩歌此楼。",
            "想斗酒百篇，眼花落井，一时豪杰，千古风流。",
            "白骨青山，美人黄土，醉魄吟魂安在否。",
            "江南客，因来游胜践，稽首前修。",
            "悠悠。",
            "往事俱休，更莫遣兴亡狂白头。",
            "也莫论高皇、莫论项羽，谁为黄帝，谁为蚩尤。",
            "拶破愁城，吸乾酒海，袖拂安梁舞暮秋。",
            "题未了，又笑骑白鹤，飞下扬州。"
        ],
        "notes": "",
        "id": "15e9b703cacfee4dd8c2b1cd623fa776"
    },
    {
        "author": "王奕",
        "dynasty": "宋",
        "type": "词",
        "rhythmic": "沁园春",
        "title": "",
        "preface": "",
        "paragraphs": [
            "八十日官，浩然归去，知心者希。",
            "谓诗有招魂，姑言其概，注其述酒，亦特其微。",
            "不事小儿，惟书甲子，皆是先生杜得机。",
            "看时运，与天荣木，始识真归。",
            "黄唐邈不可追。",
            "慨四十无闻昨已非。",
            "故怀彼仙师，策夫名骥，志夫童冠，寤寐交挥。",
            "人表何时，谁生过鲁，愿企高风慕浴沂。",
            "兹行也，尚庶几短葛，不负公衣。"
        ],
        "notes": "",
        "id": "c97b51f3835f5ea4bcbf5fd6c2819f1b"
    },
    {
        "author": "王奕",
        "dynasty": "宋",
        "type": "词",
        "rhythmic": "沁园春",
        "title": "",
        "preface": "",
        "paragraphs": [
            "耳目肺肠，不由我乎，更由乎谁。",
            "也不必君平，不消詹尹，不疑何卜，不卜何疑。",
            "三径归来，一时有见，岂为黄初与义熙。",
            "天下事，但行其可，自合乎宜。",
            "大哉用易乘时。",
            "纵乌喙那能食子皮。",
            "叹失若塞翁，失为得本，赢如刘毅，赢乃输基。",
            "大黠小痴，有馀不足，谁必彭殇早与迟。",
            "眼前物，纵铜山金屋，一瞑全非。"
        ],
        "notes": "",
        "id": "6b6d827a4b4ad3531457678f0226944f"
    },
    {
        "author": "王奕",
        "dynasty": "宋",
        "type": "词",
        "rhythmic": "法曲献仙音",
        "title": "",
        "preface": "",
        "paragraphs": [
            "九曲青溪，千年陈迹，往事不堪依据。",
            "老我重来，海乾石烂，那复断碑残础。",
            "应讶野王当日，三弄罢、乍无语。",
            "□□□。",
            "高牙大纛船如屋，又少甚笙歌，翠云箫鼓。",
            "流恨入寒筝，离合君臣良苦。",
            "花落几春□，无此一番风雨。",
            "是何人、尚秦淮门馆，柳桥荷浦。"
        ],
        "notes": "",
        "id": "1d8385a3aa17033138a360277088f8bf"
    },
    {
        "author": "王奕",
        "dynasty": "宋",
        "type": "词",
        "rhythmic": "西河",
        "title": "",
        "preface": "",
        "paragraphs": [
            "江左地。",
            "兴亡旧恨谁记。",
            "腥风不搅洛山云，怒涛怎起。",
            "泪眶历落泫新亭，碑趺犹卧江际。",
            "古今事，天莫倚。",
            "废兴元有时系。",
            "女墙月色自荒荒，尽平寸垒。",
            "舞台歌谢草痕深，青溪弥望烟水。",
            "马蹄杂遝锦绣市。",
            "认乌衣六朝，东巷西里。",
            "景物已非人世。",
            "但长干铁塔，岿然相对。",
            "檐铃嘈囋薰风里。"
        ],
        "notes": "",
        "id": "97dae2a06f1afd03a8d678932a862f17"
    },
    {
        "author": "王奕",
        "dynasty": "宋",
        "type": "词",
        "rhythmic": "贺新郎",
        "title": "",
        "preface": "",
        "paragraphs": [
            "试问司花女。",
            "是何年、培植琼葩，分来何谱。",
            "禁苑岂无新雨露，底事刚移不去，偏恋定、鹤城抷土。",
            "却怕杏花生眼觑。",
            "先廿年、和影无寻处。",
            "遗草木，悴风雨。",
            "看花老我成迟暮。",
            "绕阑干、追忆沈吟，欲言难赋。",
            "根本已非枝叶异，谁把赝苗裨补。",
            "但认得、唐人旧句。",
            "明月楼前无水部。",
            "扣之梅、梅又全无语。",
            "询古柏，过东鲁。"
        ],
        "notes": "",
        "id": "e17b447e8282327bc88a25502e67c49d"
    },
    {
        "author": "王奕",
        "dynasty": "宋",
        "type": "词",
        "rhythmic": "贺新郎",
        "title": "",
        "preface": "",
        "paragraphs": [
            "惆怅秦淮路。",
            "慨当年、商女谁家，几多年数。",
            "死去方知亡国恨，尚激起、浪花如语，应不为、黍峰蒲缕。",
            "花隔青溪胭井湿，又谁省、此时情绪。",
            "云盖拥，翠阴午。",
            "汨罗无复灵均楚。",
            "到如今、荃蕙椒兰，尽成禾黍。",
            "疑是□龙穿王气，遗恨六朝作古。",
            "□留与、浮歌载醑。",
            "天外长江浑不管，也无春无夏无晴雨。",
            "流岁月、滔滔去。"
        ],
        "notes": "",
        "id": "f16cca42e2a202bf045063b75566f79b"
    },
    {
        "author": "王奕",
        "dynasty": "宋",
        "type": "词",
        "rhythmic": "贺新郎",
        "title": "",
        "preface": "",
        "paragraphs": [
            "决眦斜阳里。",
            "品江山、洛阳第一，金陵第二。",
            "休论六朝兴废梦，且说南浮之始。",
            "合就此、衣冠故址。",
            "底事轻抛形胜地，把笙歌、恋定西湖水。",
            "百年内，苟而已。",
            "纵然成败由天理。",
            "叹石城、潮落潮生，朝昏知几。",
            "可笑诸公俱铸错，回首金瓯瞥徙。",
            "漫涴了、紫云青史。",
            "老媚幽花栖断础，睇故宫、空拊英雄髀。",
            "身世蝶，侯王蚁。"
        ],
        "notes": "",
        "id": "32a7a9e27206e1d81842a02b0b64f128"
    },
    {
        "author": "王奕",
        "dynasty": "宋",
        "type": "词",
        "rhythmic": "贺新郎",
        "title": "",
        "preface": "",
        "paragraphs": [
            "帆卸西湾侧。",
            "望康庐、老峰面目，旧曾相识。",
            "岁岁滔滔江浪远，回首暮云空碧。",
            "今想见、发痕全白。",
            "眠鹿矶头茅屋烂，问草堂、谁管真泉石。",
            "还更有，青牛迹。",
            "老峰点首如招客。",
            "道十年、玉斗窗间，两成疏觌。",
            "赢得老夫谙阅世，不作少年太息。",
            "看雨馀、依旧青山色。",
            "汶上归来重过我，最峰头、新长芝堪摘。",
            "分半席、共横笛。"
        ],
        "notes": "",
        "id": "2aaa132aed2b1cd0751ba9bc9d318758"
    },
    {
        "author": "王奕",
        "dynasty": "宋",
        "type": "词",
        "rhythmic": "贺新郎",
        "title": "",
        "preface": "",
        "paragraphs": [
            "醉醒琼花露。",
            "买扁舟、邵伯津头，向秦邮去。",
            "流水孤村鸦万点，忆少游、回首斜阳树。",
            "又访著、山阳酒侣。",
            "细剔留城碑藓看，上歌舞、一啸江东主。",
            "望凫峄，过邹鲁。",
            "孔林百拜瞻茔墓。",
            "历四阜、少皞之墟，大庭之库。",
            "竟涉汶河登泰岱，候清光，夜半开玄圃。",
            "迤逦问、东平归路。",
            "蚩冢黄花吟笑罢，下新州，醉白楼头赋。",
            "复淮楚，寻故步。"
        ],
        "notes": "",
        "id": "1c318d7ca4ef4b31a46687cecc1e6c93"
    },
    {
        "author": "王奕",
        "dynasty": "宋",
        "type": "词",
        "rhythmic": "贺新郎",
        "title": "",
        "preface": "",
        "paragraphs": [
            "有客过东鲁。",
            "自葛水、泛舟西下，帆开三楚。",
            "万里湖光磨水镜，际五老、落星烟渚。",
            "又飞过、二姑门户。",
            "彭泽柳青新旧色，望九华、依约池阳路。",
            "风雨庙，乌江羽。",
            "蛾眉牛渚皆如故。",
            "问缘何、鲁港汀洲，江声无语。",
            "采石书生勋业在，吊锦袍、公子魂何处。",
            "流恨下、秦淮商女。",
            "多景楼头吟北固，笑平山堂里谁为主。",
            "且烂饮，琼花露。"
        ],
        "notes": "",
        "id": "c48062459c72b84dcb822dec1b4e82cb"
    },
    {
        "author": "王奕",
        "dynasty": "宋",
        "type": "词",
        "rhythmic": "酹江月・念奴娇",
        "title": "",
        "preface": "",
        "paragraphs": [
            "英雄老矣，对江山、莫遣泪珠成斛。",
            "一箑西风休掩面，白浪黄尘迷目。",
            "凤去台空，鹭飞洲冷，几度斜阳木。",
            "欲书往事，南山应恨无竹。",
            "宁是商女当年，后来腔调，拍手铜鞮曲。",
            "偃蹇老松虽拗□，犹□一枰残局。",
            "乌巷垂杨，雀桥野草，今为谁家绿。",
            "赏心何处，浩歌归卧梅屋。"
        ],
        "notes": "",
        "id": "0f85f25b67626c37af10a1576b23068d"
    },
    {
        "author": "王奕",
        "dynasty": "宋",
        "type": "词",
        "rhythmic": "霜天晓角",
        "title": "",
        "preface": "",
        "paragraphs": [
            "天无四壁。",
            "底用量江尺。",
            "徒把乾坤分裂，谁与帝、扶民厄。",
            "几年樊圃缺。",
            "耳风腔转笛。",
            "此日双蛾空蹙，依然也，暮山碧。"
        ],
        "notes": "",
        "id": "4cb98255a0638427bbf95514f4650d15"
    }
]