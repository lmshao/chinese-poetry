[
    {
        "author": "无闷",
        "dynasty": "唐",
        "type": "诗",
        "rhythmic": "",
        "title": "暮春送人",
        "preface": "",
        "paragraphs": [
            "折柳亭边手重携，江烟澹澹草萋萋。",
            "杜鹃不解离人意，更向落花枝上啼。"
        ],
        "notes": "",
        "id": "e2695ee120aeff852cfd213aea970212"
    },
    {
        "author": "无闷",
        "dynasty": "唐",
        "type": "诗",
        "rhythmic": "",
        "title": "寒林石屏",
        "preface": "",
        "paragraphs": [
            "草堂无物伴身闲，惟有屏风枕簟间。",
            "本向他山求得石，却于石上看他山。"
        ],
        "notes": "",
        "id": "6d62c316b24b0672927c9fd2635e83ec"
    }
]