[
    {
        "author": "王辅世",
        "dynasty": "宋",
        "type": "诗",
        "rhythmic": "",
        "title": "洪岩山六题 石门",
        "preface": "",
        "paragraphs": [
            "岩穴神仙宅，山门向岭开。",
            "时横云作钥，怕有俗人来。"
        ],
        "notes": "",
        "id": "93e8f2aae2e47e989f7edff599a6468a"
    },
    {
        "author": "王辅世",
        "dynasty": "宋",
        "type": "诗",
        "rhythmic": "",
        "title": "洪岩山六题 石金刚",
        "preface": "",
        "paragraphs": [
            "天地应怜我，遗留巨力神。",
            "定须凭国手，神妙与传真。"
        ],
        "notes": "",
        "id": "fa15ebf4767e9ae792c00e573d5260fd"
    },
    {
        "author": "王辅世",
        "dynasty": "宋",
        "type": "诗",
        "rhythmic": "",
        "title": "洪岩山六题 仙人台",
        "preface": "",
        "paragraphs": [
            "任峻我须上，更高人亦行。",
            "神仙虽已往，咫尺是蓬瀛。"
        ],
        "notes": "",
        "id": "e658ed4dbf5630ab9d5bff80ca8b29ba"
    },
    {
        "author": "王辅世",
        "dynasty": "宋",
        "type": "诗",
        "rhythmic": "",
        "title": "洪岩山六题 石猴",
        "preface": "",
        "paragraphs": [
            "猿猴尝学禅，立德固坚久。",
            "能乘狮子游，不为狮子后。"
        ],
        "notes": "",
        "id": "8082985df75511164e635b456a6a0b61"
    },
    {
        "author": "王辅世",
        "dynasty": "宋",
        "type": "诗",
        "rhythmic": "",
        "title": "洪岩山六题 山风",
        "preface": "",
        "paragraphs": [
            "山露湿吾履，山风吹我衣。",
            "白云褰举处，依约认崖扉。"
        ],
        "notes": "",
        "id": "ef84438641c7bae69426c7783d6b3a0b"
    },
    {
        "author": "王辅世",
        "dynasty": "宋",
        "type": "诗",
        "rhythmic": "",
        "title": "洪岩山六题 石山鸡",
        "preface": "",
        "paragraphs": [
            "山鸡化为石，锦翼已成藏。",
            "俗类休争食，吾心不为粱。"
        ],
        "notes": "",
        "id": "f68383ceb4fab7aa50bd2edf3e799bd8"
    }
]