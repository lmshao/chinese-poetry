[
    {
        "author": "王氏妇",
        "dynasty": "唐",
        "type": "诗",
        "rhythmic": "",
        "title": "与李章武赠荅诗 一",
        "preface": "",
        "paragraphs": [
            "鸳鸯绮，知结几千丝。",
            "别后寻交颈，应伤未别时。"
        ],
        "notes": "",
        "id": "1e1d1a6422bf644ef0a57deff4bcaf71"
    },
    {
        "author": "王氏妇",
        "dynasty": "唐",
        "type": "诗",
        "rhythmic": "",
        "title": "与李章武赠荅诗 二",
        "preface": "",
        "paragraphs": [
            "捻指环，相思见环重相忆。",
            "愿君永持玩，循环无终极。"
        ],
        "notes": "",
        "id": "fca6b4c081e3d8cceccbdb6c8c1228ab"
    },
    {
        "author": "王氏妇",
        "dynasty": "唐",
        "type": "诗",
        "rhythmic": "",
        "title": "与李章武赠荅诗 三",
        "preface": "",
        "paragraphs": [
            "河汉已倾斜，神魂欲超越。",
            "愿郎更回抱，终天从此诀。"
        ],
        "notes": "",
        "id": "c08ee6fff70667ffe61fedae4dc47eff"
    },
    {
        "author": "王氏妇",
        "dynasty": "唐",
        "type": "诗",
        "rhythmic": "",
        "title": "与李章武赠荅诗 四",
        "preface": "",
        "paragraphs": [
            "分从幽显隔，岂谓有佳期。",
            "宁辞重重别，所叹去何之。"
        ],
        "notes": "",
        "id": "530ee4fa2f29a4139c45ec105db686d0"
    },
    {
        "author": "王氏妇",
        "dynasty": "唐",
        "type": "诗",
        "rhythmic": "",
        "title": "与李章武赠荅诗 五",
        "preface": "",
        "paragraphs": [
            "昔辞怀后会，今别便终天。",
            "新悲与旧恨，千古闭穷泉。"
        ],
        "notes": "",
        "id": "ea2ebf9638a58c7f56717a028729ef18"
    },
    {
        "author": "王氏妇",
        "dynasty": "唐",
        "type": "诗",
        "rhythmic": "",
        "title": "与李章武赠荅诗 六",
        "preface": "",
        "paragraphs": [
            "后期杳无约，前恨已相寻。",
            "别路无行信，何因得寄心。"
        ],
        "notes": "",
        "id": "71c0efc5ba2c5f2aebf01d4e4efdb6bc"
    },
    {
        "author": "王氏妇",
        "dynasty": "唐",
        "type": "诗",
        "rhythmic": "",
        "title": "与李章武赠荅诗 七",
        "preface": "",
        "paragraphs": [
            "水不西归月暂圆，令人惆怅古城边。",
            "萧条明早分岐路，知更相逢何岁年。"
        ],
        "notes": "",
        "id": "b7f0831186883a2256030422c0b8474b"
    },
    {
        "author": "王氏妇",
        "dynasty": "唐",
        "type": "诗",
        "rhythmic": "",
        "title": "李助为章武赋",
        "preface": "",
        "paragraphs": [
            "石沈辽海阔，剑别楚天长。",
            "会合知无日，离心满夕阳。"
        ],
        "notes": "",
        "id": "a7be74473306053ca3c1e0db14a6ac54"
    }
]