[
    {
        "author": "伍唐珪",
        "dynasty": "唐",
        "type": "诗",
        "rhythmic": "",
        "title": "山中卧寄卢郎中",
        "preface": "",
        "paragraphs": [
            "十年耕钓水云间，住僻家贫少往还。",
            "一径绿苔凝晓露，满头白发对青山。",
            "野僧采药来医病，樵客携觞为解颜。",
            "空恋旧时恩奖地，无因匍匐出柴关。"
        ],
        "notes": "",
        "id": "79c32ec812b1dad59bfdfc72b157beca"
    },
    {
        "author": "伍唐珪",
        "dynasty": "唐",
        "type": "诗",
        "rhythmic": "",
        "title": "寒食日献郡守",
        "preface": "",
        "paragraphs": [
            "入门堪笑复堪怜，三径苔荒一钓船。",
            "慙愧四隣教断火，不知厨里久无烟。"
        ],
        "notes": "",
        "id": "0d3960be9d3c8c4fbc0b366467aafbf2"
    },
    {
        "author": "伍唐珪",
        "dynasty": "唐",
        "type": "诗",
        "rhythmic": "",
        "title": "上苏使君",
        "preface": "",
        "paragraphs": [
            "江西昔日推韩注，袁水今朝数赵祥。",
            "纵使文翁能待客，终栽桃李不成行。"
        ],
        "notes": "",
        "id": "e64453e2c46259cfaa97604651fbe417"
    }
]