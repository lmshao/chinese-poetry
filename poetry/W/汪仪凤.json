[
    {
        "author": "汪仪凤",
        "dynasty": "宋",
        "type": "诗",
        "rhythmic": "",
        "title": "宿平江寺",
        "preface": "",
        "paragraphs": [
            "行尽江东又复西，连天汀草淡烟迷。",
            "回头怅望家何处，云外青山一抹低。"
        ],
        "notes": "",
        "id": "1466fa11343e5d2810820bd8bf563e6f"
    },
    {
        "author": "汪仪凤",
        "dynasty": "宋",
        "type": "诗",
        "rhythmic": "",
        "title": "题丰城驿",
        "preface": "",
        "paragraphs": [
            "过尽长亭复短亭，修途随处月同行。",
            "明朝买得扁舟去，两岸芦花夹橹声。"
        ],
        "notes": "",
        "id": "bfceee369651589f7c22524699a16e36"
    }
]