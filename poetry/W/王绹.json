[
    {
        "author": "王绹",
        "dynasty": "宋",
        "type": "诗",
        "rhythmic": "",
        "title": "建炎丞相成国吕忠穆公退老堂  其一",
        "preface": "",
        "paragraphs": [
            "尚父风猷袭后昆，复生贤相绍高门。",
            "白麻恳避公孤贵，黄阁屡辞机务繁。",
            "再入经纶劳鼎铉，乍从觞咏乐山樊。",
            "功名终始追前哲，美播青编望益尊。"
        ],
        "notes": "",
        "id": "2754acc3117e6706a0fc4ae9babb3a91"
    },
    {
        "author": "王绹",
        "dynasty": "宋",
        "type": "诗",
        "rhythmic": "",
        "title": "建炎丞相成国吕忠穆公退老堂  其二",
        "preface": "",
        "paragraphs": [
            "巨力曾扶国步安，功成犹未鬓毛斑。",
            "天心正佑宋无极，人意讵容公久闲。",
            "裴令纵能娱绿野，谢公可是老东山。",
            "何当鼓櫂轻千里，款奉清谈宴俎闲。"
        ],
        "notes": "",
        "id": "323910b68520f6ba8ab2961c4f4228c4"
    },
    {
        "author": "王绹",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "我欲挂冠去，君当衣锦还。"
        ],
        "notes": "",
        "id": "59fcd489c859bd839c1d005d81ea9c63"
    }
]