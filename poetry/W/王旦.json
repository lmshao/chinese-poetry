[
    {
        "author": "王旦",
        "dynasty": "宋",
        "type": "诗",
        "rhythmic": "",
        "title": "禁林䜩会之什",
        "preface": "",
        "paragraphs": [
            "喜缀真仙䜩禁林，玉堂新事好供吟。",
            "天章刻石兴风雅，宸翰书牌耀古今。",
            "势逸夺回龙凤迹，调高流入管弦音。",
            "光凝玉斝琼浆润，冷布花砖药树阴。",
            "地贵每朝金殿近，景清如到玉壶深。",
            "得陪嘉会荣观大，虔效赓歌乐圣心。"
        ],
        "notes": "",
        "id": "3fdcd966c5b6f09ec27bb4fbb136fb6b"
    },
    {
        "author": "王旦",
        "dynasty": "宋",
        "type": "诗",
        "rhythmic": "",
        "title": "十洲阁",
        "preface": "",
        "paragraphs": [
            "山川如幻阁长秋，一岛飞来伴九洲。",
            "不碍渔樵双桨过，何妨罗绮四时游。",
            "云疑泰华分张去，永忆蓬瀛散漫浮。",
            "禁苑未知湖海乐，生绡写取献九州。"
        ],
        "notes": "",
        "id": "aad6d50653a5694f77ce28056b6d0e21"
    },
    {
        "author": "王旦",
        "dynasty": "宋",
        "type": "诗",
        "rhythmic": "",
        "title": "赠淳于公归养",
        "preface": "",
        "paragraphs": [
            "年少复家贫，悬车去养亲。",
            "铜扉沾美命，彩服称闲身。",
            "纯孝敦时俗，高风似古人。",
            "禁林荣华者，羞见二毛新。"
        ],
        "notes": "",
        "id": "9607dda2a3021efd42bec7b7194f7b04"
    },
    {
        "author": "王旦",
        "dynasty": "宋",
        "type": "诗",
        "rhythmic": "",
        "title": "诗一首",
        "preface": "",
        "paragraphs": [
            "逈与群芳异，含芳向暮春。",
            "不如松柏木，常保岁寒新。"
        ],
        "notes": "",
        "id": "6bd2914134ae37493e28442f60412142"
    }
]