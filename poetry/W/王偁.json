[
    {
        "author": "王偁",
        "dynasty": "宋",
        "type": "诗",
        "rhythmic": "",
        "title": "谒张文献公祠",
        "preface": "",
        "paragraphs": [
            "停舟曲江浒，吊古谒遗祠。",
            "岩岩始兴公，遗泽芬在斯。",
            "堂倾风雨萃，碑断苔藓滋。",
            "芳春□行旅，落日归文狸。",
            "唐宫替无事，衡鉴方独持。",
            "弼谐展嘉猷，谠论非□□。",
            "雝雝朝阳凤，粲粲补衮丝。",
            "侧闻卧病后，九庙烟尘□。",
            "渔阳突骑来，中华混群彝。",
            "信哉砥柱力，用舍同安危。",
            "昭陵铁马空，僊李祚九疑。",
            "维余兰菊存，千秋恒若兹。",
            "我来荐微诚，再拜当前墀。",
            "顾瞻庙貌间，风度犹可希。",
            "武溪何茫茫，笔峰亦巍巍。",
            "只今相业隆，孰与前修期。",
            "临风一长叹，山雨来霏霏。"
        ],
        "notes": "",
        "id": "5dd14fbd6816f12254118cf1e9d90b1f"
    },
    {
        "author": "王偁",
        "dynasty": "宋",
        "type": "诗",
        "rhythmic": "",
        "title": "余襄公祠",
        "preface": "",
        "paragraphs": [
            "寂寞孤城野水滨，乱余犹见几家存。",
            "女墙落日埋秋草，官树啼乌集暮云。",
            "百战徒闻存国步，孤忠谁复吊英魂。",
            "夜来遗庙荒庭月，长逐悲笳不忍闻。"
        ],
        "notes": "",
        "id": "7907bb137b6a6ae328136d20d919332c"
    }
]