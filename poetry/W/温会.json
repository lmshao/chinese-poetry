[
    {
        "author": "温会",
        "dynasty": "唐",
        "type": "诗",
        "rhythmic": "",
        "title": "和段相公登武担寺西台",
        "preface": "",
        "paragraphs": [
            "桑台烟树中，台榭造云空。",
            "眺听逢秋兴，篇辞变国风。",
            "坐愁高鸟起，笑指远人同。",
            "始愧才情薄，跻攀继韵穷。"
        ],
        "notes": "",
        "id": "1c759e665b85d5572f26e95ab66e73f2"
    },
    {
        "author": "温会",
        "dynasty": "唐",
        "type": "诗",
        "rhythmic": "",
        "title": "奉陪段相公晚夏登张仪楼",
        "preface": "",
        "paragraphs": [
            "危轩重叠开，访古上裴回。",
            "有舌嗟秦策，飞梁驾楚材。",
            "云霄随凤到，物象为诗来。",
            "欲和关山意，巴歌调更哀。"
        ],
        "notes": "",
        "id": "a214b5c492af3d03eb4ea8f187d1f9bf"
    }
]