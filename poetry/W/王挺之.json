[
    {
        "author": "王挺之",
        "dynasty": "宋",
        "type": "诗",
        "rhythmic": "",
        "title": "至道初元六月不雨为民冒暑乞灵龙湫投辞未竟云气已作雷雨继之",
        "preface": "",
        "paragraphs": [
            "欲呼云雨沃焦田，袅袅篮舆入翠烟。",
            "万仞孤高随鸟道，一潭澄碧快龙眠。",
            "浮丘黄帝真成道，汉武秦皇谩学僊。",
            "但愿甘霖慰枯槁，岂知衰朽得神怜。"
        ],
        "notes": "",
        "id": "286d493aba5372229bed4c4668f24366"
    },
    {
        "author": "王挺之",
        "dynasty": "宋",
        "type": "诗",
        "rhythmic": "",
        "title": "题黄山二首  其一",
        "preface": "",
        "paragraphs": [
            "叠𪩘障南国，攒峰顶半空。",
            "朝昏长见日，晴晦预知风。",
            "树枿千年在，岚光四面通。",
            "名山今日睹，奇秀两无穷。"
        ],
        "notes": "",
        "id": "8dc2b614942250ac56d171c3d964280b"
    },
    {
        "author": "王挺之",
        "dynasty": "宋",
        "type": "诗",
        "rhythmic": "",
        "title": "题黄山二首  其二",
        "preface": "",
        "paragraphs": [
            "地灵通十洞，山邃宅诸僊。",
            "怪似龙逢霹，高疑剑倚天。",
            "岩端锁丹灶，石罅逗温泉。",
            "却忆登楼堞，徒能见巨然。"
        ],
        "notes": "",
        "id": "fbd785f75350097f608b91c08dff7c6b"
    }
]