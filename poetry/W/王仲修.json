[
    {
        "author": "王仲修",
        "dynasty": "宋",
        "type": "诗",
        "rhythmic": "",
        "title": "宫词  其一",
        "preface": "",
        "paragraphs": [
            "四海梯航贺岁元，千官环佩拜中天。",
            "愿从今日称觞后，舜殿垂衣一万年。"
        ],
        "notes": "",
        "id": "175a6fea1868ede97a8fe327bb6d1328"
    },
    {
        "author": "王仲修",
        "dynasty": "宋",
        "type": "诗",
        "rhythmic": "",
        "title": "宫词  其二",
        "preface": "",
        "paragraphs": [
            "前殿风传万岁声，九重歌管乐升平。",
            "欲知庆事丛元日，瑞气先从帝鼐生。"
        ],
        "notes": "",
        "id": "bdda772bd90e258614d38b81e2ec6127"
    },
    {
        "author": "王仲修",
        "dynasty": "宋",
        "type": "诗",
        "rhythmic": "",
        "title": "宫词  其三",
        "preface": "",
        "paragraphs": [
            "元夜笙歌满上都，九霄皓月舞蟾蜍。",
            "烛龙穿仗来天际，万叠黄云覆帝车。"
        ],
        "notes": "",
        "id": "2b5d1ab6443caeeaa976d07b087cfbb0"
    },
    {
        "author": "王仲修",
        "dynasty": "宋",
        "type": "诗",
        "rhythmic": "",
        "title": "宫词  其四",
        "preface": "",
        "paragraphs": [
            "玉钺光华引六虬，天街万烛拥宸游。",
            "端门五夜开黄幄，月在蓬山顶上头。"
        ],
        "notes": "",
        "id": "2e39d7ab60bc2a58e3a1a0ee6335c21f"
    },
    {
        "author": "王仲修",
        "dynasty": "宋",
        "type": "诗",
        "rhythmic": "",
        "title": "宫词  其五",
        "preface": "",
        "paragraphs": [
            "春风来自斗杓东，万物欣欣鼓舞中。",
            "凤纸催裁宽大诏，拂明宣下未央宫。"
        ],
        "notes": "",
        "id": "5ec4659ed4c729e1f990e9b1d106780b"
    },
    {
        "author": "王仲修",
        "dynasty": "宋",
        "type": "诗",
        "rhythmic": "",
        "title": "宫词  其六",
        "preface": "",
        "paragraphs": [
            "雪消鸳瓦东风暖，已觉金虬刻漏长。",
            "禁里春寒犹未放，日华先拂赭袍光。"
        ],
        "notes": "",
        "id": "63161291c6203ba8f3fea281fd3bf75a"
    },
    {
        "author": "王仲修",
        "dynasty": "宋",
        "type": "诗",
        "rhythmic": "",
        "title": "宫词  其七",
        "preface": "",
        "paragraphs": [
            "冒腊交春日向迟，雪残𫛛鹊已多时。",
            "宫桃红小匀丹脸，御柳黄深展翠眉。"
        ],
        "notes": "",
        "id": "ea78d291eccaa794102bbcf1b98200d4"
    },
    {
        "author": "王仲修",
        "dynasty": "宋",
        "type": "诗",
        "rhythmic": "",
        "title": "宫词  其八",
        "preface": "",
        "paragraphs": [
            "万户千门入建章，金绳界路柳丝黄。",
            "和风偏度乐声细，晴日自随宫线长。"
        ],
        "notes": "",
        "id": "cf27f25e2bee66d76edf50c527623f6c"
    },
    {
        "author": "王仲修",
        "dynasty": "宋",
        "type": "诗",
        "rhythmic": "",
        "title": "宫词  其九",
        "preface": "",
        "paragraphs": [
            "殿外轻寒一凭栏，春衫初试觉微宽。",
            "钗头故插宜男草，图得君王带笑看。"
        ],
        "notes": "",
        "id": "b92bb32f3ba1a1320449fd21daff39b6"
    },
    {
        "author": "王仲修",
        "dynasty": "宋",
        "type": "诗",
        "rhythmic": "",
        "title": "宫词  其一○",
        "preface": "",
        "paragraphs": [
            "画栋宵寒燕未来，江南谁寄一枝梅。",
            "闰年雪后春工晚，羯鼓催花满槛开。"
        ],
        "notes": "",
        "id": "edf7827b0d132f593f13be9ccb3a40ea"
    },
    {
        "author": "王仲修",
        "dynasty": "宋",
        "type": "诗",
        "rhythmic": "",
        "title": "宫词  其一一",
        "preface": "",
        "paragraphs": [
            "云娇烟懒雨初晴，环碧风轻细浪生。",
            "尽日黄鹂不飞去，万年枝上听箫声。"
        ],
        "notes": "",
        "id": "e26557b996aab3b5b127ee2dd8b8c219"
    },
    {
        "author": "王仲修",
        "dynasty": "宋",
        "type": "诗",
        "rhythmic": "",
        "title": "宫词  其一二",
        "preface": "",
        "paragraphs": [
            "太平无事似熙丰，天乐声和下帝宫。",
            "禽鸟也能知乐事，宫莺娇醉弄春风。"
        ],
        "notes": "",
        "id": "2c92a13e5e8c6792d3337ffeaabb3b3b"
    },
    {
        "author": "王仲修",
        "dynasty": "宋",
        "type": "诗",
        "rhythmic": "",
        "title": "宫词  其一三",
        "preface": "",
        "paragraphs": [
            "殿角风摇柳带长，御沟流水落花香。",
            "雨来双燕归应早，先上珠帘十二行。"
        ],
        "notes": "",
        "id": "1c748a3dde8689cc5aeffd3a7b6a8ace"
    },
    {
        "author": "王仲修",
        "dynasty": "宋",
        "type": "诗",
        "rhythmic": "",
        "title": "宫词  其一四",
        "preface": "",
        "paragraphs": [
            "玉阑万朵牡丹开，先摘姚黄献御杯。",
            "翠幙重重围绕定，料应蜂蝶不曾来。"
        ],
        "notes": "",
        "id": "08626ac9b0ec212bb0a70aef9df144b4"
    },
    {
        "author": "王仲修",
        "dynasty": "宋",
        "type": "诗",
        "rhythmic": "",
        "title": "宫词  其一五",
        "preface": "",
        "paragraphs": [
            "春深百卉过芬芳，雕槛惟余芍药香。",
            "应是东君偏着意，日华浮动御衣黄。"
        ],
        "notes": "",
        "id": "c084602e231ac30b351616c29c8fb399"
    },
    {
        "author": "王仲修",
        "dynasty": "宋",
        "type": "诗",
        "rhythmic": "",
        "title": "宫词  其一六",
        "preface": "",
        "paragraphs": [
            "红干绿淡有余香，芳草芊绵苑路长。",
            "𫛸鴂一声寒食雨，游蜂应为百花忙。"
        ],
        "notes": "",
        "id": "2502c3bda3ec0ff820c59125c2a523f4"
    },
    {
        "author": "王仲修",
        "dynasty": "宋",
        "type": "诗",
        "rhythmic": "",
        "title": "宫词  其一七",
        "preface": "",
        "paragraphs": [
            "柳絮飘零春事稀，绿荫零乱上瑶墀。",
            "好花着子青如豆，刧忆香红满槛时。"
        ],
        "notes": "",
        "id": "4f4ccaa3368b4360c30c25863bf68999"
    },
    {
        "author": "王仲修",
        "dynasty": "宋",
        "type": "诗",
        "rhythmic": "",
        "title": "宫词  其一八",
        "preface": "",
        "paragraphs": [
            "春气融和万物佳，殿前仍有四时花。",
            "宫人刧爱山家景，松竹阴中碾建茶。"
        ],
        "notes": "",
        "id": "61c89c28d7966a5694b634daba122c7b"
    },
    {
        "author": "王仲修",
        "dynasty": "宋",
        "type": "诗",
        "rhythmic": "",
        "title": "宫词  其一九",
        "preface": "",
        "paragraphs": [
            "帘垂珠阁对遥津，燕罢芳菲已半春。",
            "四部笙歌初散后，花前红烛引妃嫔。"
        ],
        "notes": "",
        "id": "9d1568f96ab4379d0b42fb7607e0f87c"
    },
    {
        "author": "王仲修",
        "dynasty": "宋",
        "type": "诗",
        "rhythmic": "",
        "title": "宫词  其二○",
        "preface": "",
        "paragraphs": [
            "宜春苑里望春台，台下仙花已半开。",
            "地密无人敢偷折，万民喜待翠舆来。"
        ],
        "notes": "",
        "id": "f0b3a062b5ef3d4436c1b27f265ea980"
    },
    {
        "author": "王仲修",
        "dynasty": "宋",
        "type": "诗",
        "rhythmic": "",
        "title": "宫词  其二一",
        "preface": "",
        "paragraphs": [
            "欲晓初闻长乐钟，一庭残月海棠红。",
            "如何借得徐熙手，画作屏风立殿中。"
        ],
        "notes": "",
        "id": "ef016f439fee535b71ce14b9c0e97e8b"
    },
    {
        "author": "王仲修",
        "dynasty": "宋",
        "type": "诗",
        "rhythmic": "",
        "title": "宫词  其二二",
        "preface": "",
        "paragraphs": [
            "晓风薄薄透罗衣，桃李芬芳长旧围。",
            "雨过御沟春水满，小滩风月漱珠玑。"
        ],
        "notes": "",
        "id": "edecaef78eb281f0635c6875e0211295"
    },
    {
        "author": "王仲修",
        "dynasty": "宋",
        "type": "诗",
        "rhythmic": "",
        "title": "宫词  其二三",
        "preface": "",
        "paragraphs": [
            "汉殿东风弄晓晴，百花烘日近清明。",
            "披香博士今华髪，教得六宫歌舞成。"
        ],
        "notes": "",
        "id": "0605c80454f2057081e8e57665b700b9"
    },
    {
        "author": "王仲修",
        "dynasty": "宋",
        "type": "诗",
        "rhythmic": "",
        "title": "宫词  其二四",
        "preface": "",
        "paragraphs": [
            "二月琼林花未开，风烟幂幂锁楼台。",
            "湿红生绿谁装点，直待春深圣驾来。"
        ],
        "notes": "",
        "id": "2bd93e3735055cfe34401e60c7b8f454"
    },
    {
        "author": "王仲修",
        "dynasty": "宋",
        "type": "诗",
        "rhythmic": "",
        "title": "宫词  其二五",
        "preface": "",
        "paragraphs": [
            "凤阙巍峨瑞气间，御沟春晚水潺潺。",
            "吾皇勤政无游幸，天廐门深八骏来。"
        ],
        "notes": "",
        "id": "a5b5a2103125baeb94fa4b9c993ab686"
    },
    {
        "author": "王仲修",
        "dynasty": "宋",
        "type": "诗",
        "rhythmic": "",
        "title": "宫词  其二六",
        "preface": "",
        "paragraphs": [
            "卷幙风来满殿凉，晖晖红日上回廊。",
            "郢坊初进酴醾酒，别是人间一种香。"
        ],
        "notes": "",
        "id": "ffe60a03d7744d69df213209c7c2f3ac"
    },
    {
        "author": "王仲修",
        "dynasty": "宋",
        "type": "诗",
        "rhythmic": "",
        "title": "宫词  其二七",
        "preface": "",
        "paragraphs": [
            "绿槐疏影满花砖，首夏清和未暑天。",
            "进食门前金合人，唐装宫女听传宣。"
        ],
        "notes": "",
        "id": "ea05281506eb0ead417650488ebe7a21"
    },
    {
        "author": "王仲修",
        "dynasty": "宋",
        "type": "诗",
        "rhythmic": "",
        "title": "宫词  其二八",
        "preface": "",
        "paragraphs": [
            "微凉殿阁庆云边，正是清中长养天。",
            "解愠阜财君德厚，熏风长泛舜琴弦。"
        ],
        "notes": "",
        "id": "e039cf9db878d9ef235347e6a5608107"
    },
    {
        "author": "王仲修",
        "dynasty": "宋",
        "type": "诗",
        "rhythmic": "",
        "title": "宫词  其二九",
        "preface": "",
        "paragraphs": [
            "宫槐御柳绕池亭，水殿中间暑气清。",
            "珠网帘深尘不到，静闻燕子引雏声。"
        ],
        "notes": "",
        "id": "1b675a7c837fb7f2a104f451761dfc9a"
    },
    {
        "author": "王仲修",
        "dynasty": "宋",
        "type": "诗",
        "rhythmic": "",
        "title": "宫词  其三○",
        "preface": "",
        "paragraphs": [
            "金盘碧粽裹雕菰，九节菖蒲渍玉壶。",
            "拓地直临西海岸，朱书无用辟兵符。"
        ],
        "notes": "",
        "id": "9ba18c7a664eaf3a24c15afe0248faa2"
    },
    {
        "author": "王仲修",
        "dynasty": "宋",
        "type": "诗",
        "rhythmic": "",
        "title": "宫词  其三一",
        "preface": "",
        "paragraphs": [
            "艾虎钗头映翠翘，菖蒲泛酒舞宫腰。",
            "不须更铸江心照，皇帝聪明一似尧。"
        ],
        "notes": "",
        "id": "481a388ff1940cdf1b718219259b2f97"
    },
    {
        "author": "王仲修",
        "dynasty": "宋",
        "type": "诗",
        "rhythmic": "",
        "title": "宫词  其三二",
        "preface": "",
        "paragraphs": [
            "三伏金藏暑正隆，火云万里日轮红。",
            "禁中自有清凉地，不借麻姑避暑宫。"
        ],
        "notes": "",
        "id": "2685b2809cce0a48b032796abd8dd020"
    },
    {
        "author": "王仲修",
        "dynasty": "宋",
        "type": "诗",
        "rhythmic": "",
        "title": "宫词  其三三",
        "preface": "",
        "paragraphs": [
            "暑天何处避炎蒸，驾在萧台第九层。",
            "黄盖亭亭日将午，宫嫔催赐近臣冰。"
        ],
        "notes": "",
        "id": "90e36a121d5b2c38dd4586229cf8aebe"
    },
    {
        "author": "王仲修",
        "dynasty": "宋",
        "type": "诗",
        "rhythmic": "",
        "title": "宫词  其三四",
        "preface": "",
        "paragraphs": [
            "太液池头水浸云，绿荷摇曳露华新。",
            "漾舟寻得双莲子，摘向金盘赠圣人。"
        ],
        "notes": "",
        "id": "ad4dd9d0a323823027346cbcb32a9ec6"
    },
    {
        "author": "王仲修",
        "dynasty": "宋",
        "type": "诗",
        "rhythmic": "",
        "title": "宫词  其三五",
        "preface": "",
        "paragraphs": [
            "日斜未掩苑东门，池面风烟向晚昏。",
            "谁道荷花娇欲语，夜来露冷却无言。"
        ],
        "notes": "",
        "id": "f05c88fbc22dff36f88bb57b5aad6a01"
    },
    {
        "author": "王仲修",
        "dynasty": "宋",
        "type": "诗",
        "rhythmic": "",
        "title": "宫词  其三六",
        "preface": "",
        "paragraphs": [
            "云罗雾縠晓风凉，绣幕黄龙绕画廊。",
            "宿雨乍收烟水静，曲池万柄绿荷香。"
        ],
        "notes": "",
        "id": "e7ff918c36a66c1a40f75ec894ebe96a"
    },
    {
        "author": "王仲修",
        "dynasty": "宋",
        "type": "诗",
        "rhythmic": "",
        "title": "宫词  其三七",
        "preface": "",
        "paragraphs": [
            "暴衣楼上清秋夜，河鼓星临十二城。",
            "银汉无梁不可渡，牵牛织女若为情。"
        ],
        "notes": "",
        "id": "941261b0c1d9d4061f151674dc90a87e"
    },
    {
        "author": "王仲修",
        "dynasty": "宋",
        "type": "诗",
        "rhythmic": "",
        "title": "宫词  其三八",
        "preface": "",
        "paragraphs": [
            "长生殿里更阑后，乞巧楼前月上时。",
            "河汉玉梯三十六，不知谁见画蛾眉。"
        ],
        "notes": "",
        "id": "b93d36fa5ee41da3662ea3b6636bbefb"
    },
    {
        "author": "王仲修",
        "dynasty": "宋",
        "type": "诗",
        "rhythmic": "",
        "title": "宫词  其三九",
        "preface": "",
        "paragraphs": [
            "玉箫声里酌玻璃，风腊旍旗卷绛霓。",
            "星渚月斜珠露重，银河流水亦东西。"
        ],
        "notes": "",
        "id": "2ce8e3ce5559803765dc9f7b737fce00"
    },
    {
        "author": "王仲修",
        "dynasty": "宋",
        "type": "诗",
        "rhythmic": "",
        "title": "宫词  其四○",
        "preface": "",
        "paragraphs": [
            "殿阁新秋气象清，玉阶露冷半雕蓂。",
            "六宫最重中元节，院院烧香读道经。"
        ],
        "notes": "",
        "id": "0e993d9baeac6003f2e48097817580dc"
    },
    {
        "author": "王仲修",
        "dynasty": "宋",
        "type": "诗",
        "rhythmic": "",
        "title": "宫词  其四一",
        "preface": "",
        "paragraphs": [
            "九月飞霜天地清，未央前殿燕簪缨。",
            "欲知重谷为先务，八彩眉间喜顺成。"
        ],
        "notes": "",
        "id": "1e1d7eb112c0dd345772277e10262151"
    },
    {
        "author": "王仲修",
        "dynasty": "宋",
        "type": "诗",
        "rhythmic": "",
        "title": "宫词  其四二",
        "preface": "",
        "paragraphs": [
            "瑟瑟西风下建章，御栏无限菊花香。",
            "天心亦爱黄金蕊，故遣轻云护早霜。"
        ],
        "notes": "",
        "id": "912559ec186ce96f6ea25246a9b84ea8"
    },
    {
        "author": "王仲修",
        "dynasty": "宋",
        "type": "诗",
        "rhythmic": "",
        "title": "宫词  其四三",
        "preface": "",
        "paragraphs": [
            "鳞鳞鸳瓦静无烟，六幕云低腊雪天。",
            "应是风流学胡蝶，过墙飞舞自翩翩。"
        ],
        "notes": "",
        "id": "84a717b5ab41f8742352679de6b231ee"
    },
    {
        "author": "王仲修",
        "dynasty": "宋",
        "type": "诗",
        "rhythmic": "",
        "title": "宫词  其四四",
        "preface": "",
        "paragraphs": [
            "瑶池初见一枝梅，为爱清香特地栽。",
            "今日御栏风露好，胜如山路雪中开。"
        ],
        "notes": "",
        "id": "1587b03a50a4ede90000b8bd663ddaa3"
    },
    {
        "author": "王仲修",
        "dynasty": "宋",
        "type": "诗",
        "rhythmic": "",
        "title": "宫词  其四五",
        "preface": "",
        "paragraphs": [
            "飘浮瑞雪洒长空，混合乾坤万象同。",
            "殿阁嶙峋如叠玉，凌晨人步广寒宫。"
        ],
        "notes": "",
        "id": "b63e1ce9ef9281cfa81be8c35724ca12"
    },
    {
        "author": "王仲修",
        "dynasty": "宋",
        "type": "诗",
        "rhythmic": "",
        "title": "宫词  其四六",
        "preface": "",
        "paragraphs": [
            "时和岁稔似熙丰，腊月仙京大雪中。",
            "殿阁园林都莹彻，云河不是水晶宫。"
        ],
        "notes": "",
        "id": "09852c8573538beae43eddfeb7706535"
    },
    {
        "author": "王仲修",
        "dynasty": "宋",
        "type": "诗",
        "rhythmic": "",
        "title": "宫词  其四七",
        "preface": "",
        "paragraphs": [
            "尧舜慈仁性自然，爱民如子食为天。",
            "都门瑞雪深盈尺，彤管应书大有年。"
        ],
        "notes": "",
        "id": "6622aef05b938bd55d70efc60f89deb6"
    },
    {
        "author": "王仲修",
        "dynasty": "宋",
        "type": "诗",
        "rhythmic": "",
        "title": "宫词  其四八",
        "preface": "",
        "paragraphs": [
            "雪消宫殿苑梅芳，晓漏声迟下建章。",
            "天气清寒当腊日，沉香甲煎赐诸房。"
        ],
        "notes": "",
        "id": "edcac430c48d6081c1d803ddca1efaf1"
    },
    {
        "author": "王仲修",
        "dynasty": "宋",
        "type": "诗",
        "rhythmic": "",
        "title": "宫词  其四九",
        "preface": "",
        "paragraphs": [
            "楼台雪霁晓阴阴，珠网屏风御幄深。",
            "和气先春宫掖暖，凤钗不用辟寒金。"
        ],
        "notes": "",
        "id": "4db5f97d3e235c8b03d77b832e11354f"
    },
    {
        "author": "王仲修",
        "dynasty": "宋",
        "type": "诗",
        "rhythmic": "",
        "title": "宫词  其五○",
        "preface": "",
        "paragraphs": [
            "节纪天宁里社鸣，猗兰今日圣人生。",
            "如何表得千年瑞，万里黄河一带清。"
        ],
        "notes": "",
        "id": "c2ab27e4dbae841f80ceec1c67d82448"
    },
    {
        "author": "王仲修",
        "dynasty": "宋",
        "type": "诗",
        "rhythmic": "",
        "title": "宫词  其五一",
        "preface": "",
        "paragraphs": [
            "华渚星流生睿主，九天歌管宴钧台。",
            "愿将圣寿齐南极，碧海蟠桃万度开。"
        ],
        "notes": "",
        "id": "0f4424e94353408638c8285a6792558b"
    },
    {
        "author": "王仲修",
        "dynasty": "宋",
        "type": "诗",
        "rhythmic": "",
        "title": "宫词  其五二",
        "preface": "",
        "paragraphs": [
            "岳神当面捧南山，馥鬰非烟拥圣颜。",
            "法部笙歌催献寿，合门先引内朝班。"
        ],
        "notes": "",
        "id": "6578434d963a71f4ed73212fa2d7990d"
    },
    {
        "author": "王仲修",
        "dynasty": "宋",
        "type": "诗",
        "rhythmic": "",
        "title": "宫词  其五三",
        "preface": "",
        "paragraphs": [
            "房星烨烨照明堂，陟配神皇咏我将。",
            "怵惕孝思霜露感，如山降福自穰穰。"
        ],
        "notes": "",
        "id": "dcd81b662e0d0a81d091767225d4f8ad"
    },
    {
        "author": "王仲修",
        "dynasty": "宋",
        "type": "诗",
        "rhythmic": "",
        "title": "宫词  其五四",
        "preface": "",
        "paragraphs": [
            "十二珠帘上玉钩，一声鸡唱下重楼。",
            "南郊渐近天和暖，选日司衣进大裘。"
        ],
        "notes": "",
        "id": "f6abebc7b9baa98133dca1971e7dcf55"
    },
    {
        "author": "王仲修",
        "dynasty": "宋",
        "type": "诗",
        "rhythmic": "",
        "title": "宫词  其五五",
        "preface": "",
        "paragraphs": [
            "国家三岁一郊天，万骑云从锦绣鲜。",
            "陟降圆坛彻黄道，更虚小次特升烟。"
        ],
        "notes": "",
        "id": "8023972fc6528e4781240935c2dd90a4"
    },
    {
        "author": "王仲修",
        "dynasty": "宋",
        "type": "诗",
        "rhythmic": "",
        "title": "宫词  其五六",
        "preface": "",
        "paragraphs": [
            "璧月珠星应律灰，两班称庆一阳回。",
            "九韶声里千秋曲，五色云中万寿杯。"
        ],
        "notes": "",
        "id": "45959b51703cacedb2c35dd1f4bfcb79"
    },
    {
        "author": "王仲修",
        "dynasty": "宋",
        "type": "诗",
        "rhythmic": "",
        "title": "宫词  其五七",
        "preface": "",
        "paragraphs": [
            "大晟修成六律新，铿锵雅韵格三灵。",
            "殿前九奏人心悦，定有来仪凤舞庭。"
        ],
        "notes": "",
        "id": "dd1391fd97c7aa1fc4ead7257e6ad984"
    },
    {
        "author": "王仲修",
        "dynasty": "宋",
        "type": "诗",
        "rhythmic": "",
        "title": "宫词  其五八",
        "preface": "",
        "paragraphs": [
            "八宝盘龙玉色明，未央排仗庆熙成。",
            "敛时福瑞为天赦，五岳齐呼万岁声。"
        ],
        "notes": "",
        "id": "4b5a91161ddb77981a6dd88688dea055"
    },
    {
        "author": "王仲修",
        "dynasty": "宋",
        "type": "诗",
        "rhythmic": "",
        "title": "宫词  其五九",
        "preface": "",
        "paragraphs": [
            "蕊珠宫殿俯烟霞，宣政门开立正衙。",
            "刚日小王封大国，玉堂学士进新麻。"
        ],
        "notes": "",
        "id": "7128c3516b640dd964fd39adb849d16a"
    },
    {
        "author": "王仲修",
        "dynasty": "宋",
        "type": "诗",
        "rhythmic": "",
        "title": "宫词  其六○",
        "preface": "",
        "paragraphs": [
            "吾君圣学自通神，匪但书看逸少亲。",
            "妙绝长江春色丽，一时同赐紫枢臣。"
        ],
        "notes": "",
        "id": "5ffef92c1d1533c3dba4d299c6fbc7d8"
    },
    {
        "author": "王仲修",
        "dynasty": "宋",
        "type": "诗",
        "rhythmic": "",
        "title": "宫词  其六一",
        "preface": "",
        "paragraphs": [
            "圣人独看临轩陛，殿后双龙捧翠华。",
            "明日集英排大宴，御前先降出琵琶。"
        ],
        "notes": "",
        "id": "34d272998dd6831d103302a2e0e0b491"
    },
    {
        "author": "王仲修",
        "dynasty": "宋",
        "type": "诗",
        "rhythmic": "",
        "title": "宫词  其六二",
        "preface": "",
        "paragraphs": [
            "公卿拜舞进流霞，瑞气祥烟动日华。",
            "殿下排场如绵绣，紫云楼畔万株花。"
        ],
        "notes": "",
        "id": "18f369d3468173e413e80590fd1b99f9"
    },
    {
        "author": "王仲修",
        "dynasty": "宋",
        "type": "诗",
        "rhythmic": "",
        "title": "宫词  其六三",
        "preface": "",
        "paragraphs": [
            "重城放钥玉签疏，四百银袍拜殿除。",
            "白日禹门三级浪，一声雷雨化鲲鱼。"
        ],
        "notes": "",
        "id": "d624f1f9b43e538ded9fda3cd69194f8"
    },
    {
        "author": "王仲修",
        "dynasty": "宋",
        "type": "诗",
        "rhythmic": "",
        "title": "宫词  其六四",
        "preface": "",
        "paragraphs": [
            "道山玉府尽唐余，因命儒臣校鲁鱼。",
            "黄帕担床擎人内，麟台先进御前书。"
        ],
        "notes": "",
        "id": "982db9af260955b09a757bf8b8f1e212"
    },
    {
        "author": "王仲修",
        "dynasty": "宋",
        "type": "诗",
        "rhythmic": "",
        "title": "宫词  其六五",
        "preface": "",
        "paragraphs": [
            "囹圄空虚入颂歌，雪霜风雨四时和。",
            "君王德惠施天下，甘露偏于柳上多。"
        ],
        "notes": "",
        "id": "6c200399bc3a32e81a42a8e5b12b42e7"
    },
    {
        "author": "王仲修",
        "dynasty": "宋",
        "type": "诗",
        "rhythmic": "",
        "title": "宫词  其六六",
        "preface": "",
        "paragraphs": [
            "煌煌玉烛四时平，顺气熏蒸万物成。",
            "谩说蓬莱宫里橘，宣和殿下荔枝生。"
        ],
        "notes": "",
        "id": "859cba77d129dbb10ccae0785094ed10"
    },
    {
        "author": "王仲修",
        "dynasty": "宋",
        "type": "诗",
        "rhythmic": "",
        "title": "宫词  其六七",
        "preface": "",
        "paragraphs": [
            "仁渐动植露华滋，朱实累累近玉墀。",
            "闻道庙堂恩数渥，宰臣新赐荔枝时。"
        ],
        "notes": "",
        "id": "8a3af2fb985b4664ba8ac989ac8d9386"
    },
    {
        "author": "王仲修",
        "dynasty": "宋",
        "type": "诗",
        "rhythmic": "",
        "title": "宫词  其六八",
        "preface": "",
        "paragraphs": [
            "太平气象满皇图，清晓祥烟捧帝居。",
            "四海销兵民乐业，熙然恩信及豚鱼。"
        ],
        "notes": "",
        "id": "96aec01dcec42dbf04458d35c9fd4ced"
    },
    {
        "author": "王仲修",
        "dynasty": "宋",
        "type": "诗",
        "rhythmic": "",
        "title": "宫词  其六九",
        "preface": "",
        "paragraphs": [
            "上如尧舜爱民深，宵旰忧勤冠古今。",
            "后苑珍禽都放尽，万方人识好生心。"
        ],
        "notes": "",
        "id": "be957aa55b58d010cd46e9e348e2bd94"
    },
    {
        "author": "王仲修",
        "dynasty": "宋",
        "type": "诗",
        "rhythmic": "",
        "title": "宫词  其七○",
        "preface": "",
        "paragraphs": [
            "宰臣出省午漏下，卫士交番未刻深。",
            "续报六宫无事后，龙墀初月夜沉沉。"
        ],
        "notes": "",
        "id": "1ee961641fe54eb29f58475064865222"
    },
    {
        "author": "王仲修",
        "dynasty": "宋",
        "type": "诗",
        "rhythmic": "",
        "title": "宫词  其七一",
        "preface": "",
        "paragraphs": [
            "地雷设象圣言昭，上应星辰转玉杓。",
            "阳管气升君道正，忠贤类进小人消。"
        ],
        "notes": "",
        "id": "0560bb0f4f6de022aa67035ca91a39b9"
    },
    {
        "author": "王仲修",
        "dynasty": "宋",
        "type": "诗",
        "rhythmic": "",
        "title": "宫词  其七二",
        "preface": "",
        "paragraphs": [
            "太平祥瑞符君德，鹤兔芝禾月不虚。",
            "玉检金绳旧仪在，不知谁献长卿书。"
        ],
        "notes": "",
        "id": "e0bb9a01ddc884b431c67eae059370ac"
    },
    {
        "author": "王仲修",
        "dynasty": "宋",
        "type": "诗",
        "rhythmic": "",
        "title": "宫词  其七三",
        "preface": "",
        "paragraphs": [
            "万类欣欣谢至阴，斡旋造化圣功深。",
            "须知天地生成意，便是君王爱物心。"
        ],
        "notes": "",
        "id": "f7bf89bfb8b7c2887208b349dca513f8"
    },
    {
        "author": "王仲修",
        "dynasty": "宋",
        "type": "诗",
        "rhythmic": "",
        "title": "宫词  其七四",
        "preface": "",
        "paragraphs": [
            "访古搜奇得汉余，有名书画世间无。",
            "紫宸朝退捐声色，不看骊山按乐图。"
        ],
        "notes": "",
        "id": "6906729bad4b94e07e5b65d2c4e00752"
    },
    {
        "author": "王仲修",
        "dynasty": "宋",
        "type": "诗",
        "rhythmic": "",
        "title": "宫词  其七五",
        "preface": "",
        "paragraphs": [
            "四辅论思政事堂，尽收才杰置周行。",
            "掖庭职事分司局，铨择皆由紫极房。"
        ],
        "notes": "",
        "id": "4386b24e92a863b8a5464790ba4c2ca6"
    },
    {
        "author": "王仲修",
        "dynasty": "宋",
        "type": "诗",
        "rhythmic": "",
        "title": "宫词  其七六",
        "preface": "",
        "paragraphs": [
            "迩英新殿在西厢，圣代隆儒过汉唐。",
            "讲罢赐茶班退后，槐盘龙影下修廊。"
        ],
        "notes": "",
        "id": "767abcd6fa125f7edc0789b66f385cf4"
    },
    {
        "author": "王仲修",
        "dynasty": "宋",
        "type": "诗",
        "rhythmic": "",
        "title": "宫词  其七七",
        "preface": "",
        "paragraphs": [
            "六曲屏风倚殿帷，君王几度欲题诗。",
            "却宣学士书无逸，又赐沉香笔数枝。"
        ],
        "notes": "",
        "id": "c04b21649e6a7b659832d3fc29ca44c9"
    },
    {
        "author": "王仲修",
        "dynasty": "宋",
        "type": "诗",
        "rhythmic": "",
        "title": "宫词  其七八",
        "preface": "",
        "paragraphs": [
            "陇山鹦鹉羽毛鲜，养在金笼已数年。",
            "应为能言人爱惜，教成御制鹤冲天。"
        ],
        "notes": "",
        "id": "94a983f79b4e6199c92aacd58121147b"
    },
    {
        "author": "王仲修",
        "dynasty": "宋",
        "type": "诗",
        "rhythmic": "",
        "title": "宫词  其七九",
        "preface": "",
        "paragraphs": [
            "天子观渔陋鲁棠，涵曦亭下似沧浪。",
            "金鳞钓得龙颜喜，韶乐声中进玉觞。"
        ],
        "notes": "",
        "id": "9fc0b15975d98e124e54b5485cdb9210"
    },
    {
        "author": "王仲修",
        "dynasty": "宋",
        "type": "诗",
        "rhythmic": "",
        "title": "宫词  其八○",
        "preface": "",
        "paragraphs": [
            "西池曼衍鱼龙戏，燕罢回銮近夕阳。",
            "路远不乘双凤辇，玉鞍珠辔御龙骧。"
        ],
        "notes": "",
        "id": "a97a9777625486a56b05c13b02e5ebb4"
    },
    {
        "author": "王仲修",
        "dynasty": "宋",
        "type": "诗",
        "rhythmic": "",
        "title": "宫词  其八一",
        "preface": "",
        "paragraphs": [
            "茧馆轻寒晓漏残，春阴桑柘碧于蓝。",
            "宵衣愿治先农事，故敕宫娥学养蚕。"
        ],
        "notes": "",
        "id": "395af55e01a362fc3048c325336b7e43"
    },
    {
        "author": "王仲修",
        "dynasty": "宋",
        "type": "诗",
        "rhythmic": "",
        "title": "宫词  其八二",
        "preface": "",
        "paragraphs": [
            "天星东壁夜辉辉，文物声明过昔时。",
            "人说宫中女学士，和成御制上元诗。"
        ],
        "notes": "",
        "id": "6fd396b3fe1db523084e6c824ae7f7cf"
    },
    {
        "author": "王仲修",
        "dynasty": "宋",
        "type": "诗",
        "rhythmic": "",
        "title": "宫词  其八三",
        "preface": "",
        "paragraphs": [
            "邻院相招象戏归，和衣卧到日平西。",
            "起来理通琵琶谱，花底春莺向晚啼。"
        ],
        "notes": "",
        "id": "a6671bd0919997925428826632b12ee5"
    },
    {
        "author": "王仲修",
        "dynasty": "宋",
        "type": "诗",
        "rhythmic": "",
        "title": "宫词  其八四",
        "preface": "",
        "paragraphs": [
            "谁向缑仙学玉笙，紫筠管密制新成。",
            "绮窗人静月明夜，能作箫台九凤声。"
        ],
        "notes": "",
        "id": "b231cdfafb9687ae3933135c1e1185df"
    },
    {
        "author": "王仲修",
        "dynasty": "宋",
        "type": "诗",
        "rhythmic": "",
        "title": "宫词  其八五",
        "preface": "",
        "paragraphs": [
            "良家选入侍仙都，性慧从来爱读书。",
            "记得茂陵封禅事，满宫呼作女相如。"
        ],
        "notes": "",
        "id": "292f3eb7ff9bc63a32ddfc837580dd27"
    },
    {
        "author": "王仲修",
        "dynasty": "宋",
        "type": "诗",
        "rhythmic": "",
        "title": "宫词  其八六",
        "preface": "",
        "paragraphs": [
            "自补仙韶从帝游，盾随歌舞不知愁。",
            "新霜太液雁初下，岸柳萧疏又见秋。"
        ],
        "notes": "",
        "id": "560099bdac9113858efd7ac820d5b0cb"
    },
    {
        "author": "王仲修",
        "dynasty": "宋",
        "type": "诗",
        "rhythmic": "",
        "title": "宫词  其八七",
        "preface": "",
        "paragraphs": [
            "爱读仙经沐道风，碧窗时叩紫阳钟。",
            "为逢节假无祗应，写了黄庭日未舂。"
        ],
        "notes": "",
        "id": "255bc890f12bb5a4cb1b90263533424b"
    },
    {
        "author": "王仲修",
        "dynasty": "宋",
        "type": "诗",
        "rhythmic": "",
        "title": "宫词  其八八",
        "preface": "",
        "paragraphs": [
            "蒙金衫子鬰金黄，爱拍伊州入侧商。",
            "人道飞琼元自瘦，娉婷偏称窄衣裳。"
        ],
        "notes": "",
        "id": "8f412f2e1d93367585499b762f866133"
    },
    {
        "author": "王仲修",
        "dynasty": "宋",
        "type": "诗",
        "rhythmic": "",
        "title": "宫词  其八九",
        "preface": "",
        "paragraphs": [
            "圣人夜宴蓬莱殿，星汉沉沉玉漏迟。",
            "楼角轻云捧新月，宫人笑指似蛾眉。"
        ],
        "notes": "",
        "id": "8a6ec9951f92f4067ec9b3d4302d2171"
    },
    {
        "author": "王仲修",
        "dynasty": "宋",
        "type": "诗",
        "rhythmic": "",
        "title": "宫词  其九○",
        "preface": "",
        "paragraphs": [
            "花药栏干小雨晴，差差燕子拂帘旌。",
            "今朝下直全无事，写得新翻曲谱成。"
        ],
        "notes": "",
        "id": "2094d04f11a1940f427b18b9ea146ac4"
    },
    {
        "author": "王仲修",
        "dynasty": "宋",
        "type": "诗",
        "rhythmic": "",
        "title": "宫词  其九一",
        "preface": "",
        "paragraphs": [
            "乘舆前殿退朝初，玉案焚香午漏余。",
            "三省奏来祥瑞事，编排付与内尚书。"
        ],
        "notes": "",
        "id": "a5b75242024ce3a97a49fb44a6cbc72a"
    },
    {
        "author": "王仲修",
        "dynasty": "宋",
        "type": "诗",
        "rhythmic": "",
        "title": "宫词  其九二",
        "preface": "",
        "paragraphs": [
            "十三应选入宫来，便舞梁州送御杯。",
            "交袂当筵小垂手，回头招拍趁虚催。"
        ],
        "notes": "",
        "id": "6c97a892df2c95f3ead9e3317ad9463d"
    },
    {
        "author": "王仲修",
        "dynasty": "宋",
        "type": "诗",
        "rhythmic": "",
        "title": "宫词  其九三",
        "preface": "",
        "paragraphs": [
            "探花时节按歌回，粉黛重匀傍照台。",
            "定是君王急宣召，忽然蟢子上头来。"
        ],
        "notes": "",
        "id": "dadc97d6436dfa236c9246232af3d449"
    },
    {
        "author": "王仲修",
        "dynasty": "宋",
        "type": "诗",
        "rhythmic": "",
        "title": "宫词  其九四",
        "preface": "",
        "paragraphs": [
            "银河清浅夜纵横，鱼钥传呼锁禁城。",
            "试上红楼三十级，凭栏好看月初生。"
        ],
        "notes": "",
        "id": "7f55b52efe77a5e1e807329c3cdf4426"
    },
    {
        "author": "王仲修",
        "dynasty": "宋",
        "type": "诗",
        "rhythmic": "",
        "title": "宫词  其九五",
        "preface": "",
        "paragraphs": [
            "景阳钟动趁严妆，奉帚追随过未央。",
            "月落金门才放钥，御衣初试百花香。"
        ],
        "notes": "",
        "id": "bb53aaeb7bafc703b3d06fc2f279f00a"
    },
    {
        "author": "王仲修",
        "dynasty": "宋",
        "type": "诗",
        "rhythmic": "",
        "title": "宫词  其九六",
        "preface": "",
        "paragraphs": [
            "玲珑翠网隔尘埃，鉴里双鸾挂宝台。",
            "睡起日高花影转，玉盘香篆半成灰。"
        ],
        "notes": "",
        "id": "9ee345fa42ba53d4d9c1cc8a8fccc26b"
    },
    {
        "author": "王仲修",
        "dynasty": "宋",
        "type": "诗",
        "rhythmic": "",
        "title": "宫词  其九七",
        "preface": "",
        "paragraphs": [
            "下直归来日未晡，凤盘锦幄卷流苏。",
            "纱栊粉壁无尘到，挂起长康列女图。"
        ],
        "notes": "",
        "id": "4dfd030038955353ee7429813643f4be"
    },
    {
        "author": "王仲修",
        "dynasty": "宋",
        "type": "诗",
        "rhythmic": "",
        "title": "宫词  其九八",
        "preface": "",
        "paragraphs": [
            "银河初转水横流，星史人催报晓筹。",
            "金凤凰门开万钥，玉蟾蜍影挂西楼。"
        ],
        "notes": "",
        "id": "8d9c2e19da6588f69f585d21b9e2fcb4"
    },
    {
        "author": "王仲修",
        "dynasty": "宋",
        "type": "诗",
        "rhythmic": "",
        "title": "宫词  其九九",
        "preface": "",
        "paragraphs": [
            "月沉天角晓星明，上直妆成趁五更。",
            "昨夜宣徽进言曲，仙韶院里未知名。"
        ],
        "notes": "",
        "id": "fd2b381bd546d562413630dddad7722d"
    },
    {
        "author": "王仲修",
        "dynasty": "宋",
        "type": "诗",
        "rhythmic": "",
        "title": "庆姪耆登第",
        "preface": "",
        "paragraphs": [
            "锡宴便倾光禄酒，赐袍还照上林花。",
            "衣冠盛事堪书日，六世词科只一家。"
        ],
        "notes": "",
        "id": "65d258d3b0125a753edb776e4babbb37"
    },
    {
        "author": "王仲修",
        "dynasty": "宋",
        "type": "诗",
        "rhythmic": "",
        "title": "送程给事知越州",
        "preface": "",
        "paragraphs": [
            "乞麾占得山川胜，金纽新提左顾龟。",
            "苍阙斗龙辞日下，红旌引骑照江湄。",
            "剡溪月午何妨醉，曲水春余好赋诗。",
            "玉案天香携满袖，锦衣谁似过乡时。"
        ],
        "notes": "",
        "id": "dea2fa9b2728947058a4be93be42b0f5"
    }
]