[
    {
        "author": "王仲修",
        "dynasty": "宋",
        "type": "诗",
        "rhythmic": "",
        "title": "宫词  其一",
        "preface": "",
        "paragraphs": [
            "四海梯航贺岁元，千官环佩拜中天。",
            "愿从今日称觞后，舜殿垂衣一万年。"
        ],
        "notes": "",
        "id": "05bf5fe1856bb7a9166c749fa1484967"
    },
    {
        "author": "王仲修",
        "dynasty": "宋",
        "type": "诗",
        "rhythmic": "",
        "title": "宫词  其二",
        "preface": "",
        "paragraphs": [
            "前殿风传万岁声，九重歌管乐升平。",
            "欲知庆事丛元日，瑞气先从帝鼐生。"
        ],
        "notes": "",
        "id": "3dca6ab7c207c6597edf18a8758c26f7"
    },
    {
        "author": "王仲修",
        "dynasty": "宋",
        "type": "诗",
        "rhythmic": "",
        "title": "宫词  其三",
        "preface": "",
        "paragraphs": [
            "元夜笙歌满上都，九霄皓月舞蟾蜍。",
            "烛龙穿仗来天际，万叠黄云覆帝车。"
        ],
        "notes": "",
        "id": "078c3b88e4870786e7630dc92d52670f"
    },
    {
        "author": "王仲修",
        "dynasty": "宋",
        "type": "诗",
        "rhythmic": "",
        "title": "宫词  其四",
        "preface": "",
        "paragraphs": [
            "玉钺光华引六虬，天街万烛拥宸游。",
            "端门五夜开黄幄，月在蓬山顶上头。"
        ],
        "notes": "",
        "id": "c6444b194f4d3ac4bdae2bde3e3eaee3"
    },
    {
        "author": "王仲修",
        "dynasty": "宋",
        "type": "诗",
        "rhythmic": "",
        "title": "宫词  其五",
        "preface": "",
        "paragraphs": [
            "春风来自斗杓东，万物欣欣鼓舞中。",
            "凤纸催裁宽大诏，拂明宣下未央宫。"
        ],
        "notes": "",
        "id": "bd633a8188ccbf403b058424bd6a6977"
    },
    {
        "author": "王仲修",
        "dynasty": "宋",
        "type": "诗",
        "rhythmic": "",
        "title": "宫词  其六",
        "preface": "",
        "paragraphs": [
            "雪消鸳瓦东风暖，已觉金虬刻漏长。",
            "禁里春寒犹未放，日华先拂赭袍光。"
        ],
        "notes": "",
        "id": "8b96654676433599d5c6c9d60720435c"
    },
    {
        "author": "王仲修",
        "dynasty": "宋",
        "type": "诗",
        "rhythmic": "",
        "title": "宫词  其七",
        "preface": "",
        "paragraphs": [
            "冒腊交春日向迟，雪残𫛛鹊已多时。",
            "宫桃红小匀丹脸，御柳黄深展翠眉。"
        ],
        "notes": "",
        "id": "e95e2d4119dad03c678874a9a0f44d0a"
    },
    {
        "author": "王仲修",
        "dynasty": "宋",
        "type": "诗",
        "rhythmic": "",
        "title": "宫词  其八",
        "preface": "",
        "paragraphs": [
            "万户千门入建章，金绳界路柳丝黄。",
            "和风偏度乐声细，晴日自随宫线长。"
        ],
        "notes": "",
        "id": "e40382a331980f329f673f7bad95e28d"
    },
    {
        "author": "王仲修",
        "dynasty": "宋",
        "type": "诗",
        "rhythmic": "",
        "title": "宫词  其九",
        "preface": "",
        "paragraphs": [
            "殿外轻寒一凭栏，春衫初试觉微宽。",
            "钗头故插宜男草，图得君王带笑看。"
        ],
        "notes": "",
        "id": "2ba6f29b34b001aea5f38cafddc754be"
    },
    {
        "author": "王仲修",
        "dynasty": "宋",
        "type": "诗",
        "rhythmic": "",
        "title": "宫词  其一○",
        "preface": "",
        "paragraphs": [
            "画栋宵寒燕未来，江南谁寄一枝梅。",
            "闰年雪后春工晚，羯鼓催花满槛开。"
        ],
        "notes": "",
        "id": "247de177d47f29220ba31638199e8f03"
    },
    {
        "author": "王仲修",
        "dynasty": "宋",
        "type": "诗",
        "rhythmic": "",
        "title": "宫词  其一一",
        "preface": "",
        "paragraphs": [
            "云娇烟懒雨初晴，环碧风轻细浪生。",
            "尽日黄鹂不飞去，万年枝上听箫声。"
        ],
        "notes": "",
        "id": "0457dca9d99b46238c5bf783a26988da"
    },
    {
        "author": "王仲修",
        "dynasty": "宋",
        "type": "诗",
        "rhythmic": "",
        "title": "宫词  其一二",
        "preface": "",
        "paragraphs": [
            "太平无事似熙丰，天乐声和下帝宫。",
            "禽鸟也能知乐事，宫莺娇醉弄春风。"
        ],
        "notes": "",
        "id": "ddc68b285e710bc279db122bfe01b97c"
    },
    {
        "author": "王仲修",
        "dynasty": "宋",
        "type": "诗",
        "rhythmic": "",
        "title": "宫词  其一三",
        "preface": "",
        "paragraphs": [
            "殿角风摇柳带长，御沟流水落花香。",
            "雨来双燕归应早，先上珠帘十二行。"
        ],
        "notes": "",
        "id": "c76fbb8ff3f30f511a8504b096809246"
    },
    {
        "author": "王仲修",
        "dynasty": "宋",
        "type": "诗",
        "rhythmic": "",
        "title": "宫词  其一四",
        "preface": "",
        "paragraphs": [
            "玉阑万朵牡丹开，先摘姚黄献御杯。",
            "翠幙重重围绕定，料应蜂蝶不曾来。"
        ],
        "notes": "",
        "id": "7f9f0d93f053fca5b50281dd5792dcd1"
    },
    {
        "author": "王仲修",
        "dynasty": "宋",
        "type": "诗",
        "rhythmic": "",
        "title": "宫词  其一五",
        "preface": "",
        "paragraphs": [
            "春深百卉过芬芳，雕槛惟余芍药香。",
            "应是东君偏着意，日华浮动御衣黄。"
        ],
        "notes": "",
        "id": "6416bb609fa7abdca00bf5a0a0632b41"
    },
    {
        "author": "王仲修",
        "dynasty": "宋",
        "type": "诗",
        "rhythmic": "",
        "title": "宫词  其一六",
        "preface": "",
        "paragraphs": [
            "红干绿淡有余香，芳草芊绵苑路长。",
            "𫛸鴂一声寒食雨，游蜂应为百花忙。"
        ],
        "notes": "",
        "id": "ebb007e0fb6022cbc4e03e10b4d8d38a"
    },
    {
        "author": "王仲修",
        "dynasty": "宋",
        "type": "诗",
        "rhythmic": "",
        "title": "宫词  其一七",
        "preface": "",
        "paragraphs": [
            "柳絮飘零春事稀，绿荫零乱上瑶墀。",
            "好花着子青如豆，刧忆香红满槛时。"
        ],
        "notes": "",
        "id": "ec8ffb5e4d17af893d710c8208bd259d"
    },
    {
        "author": "王仲修",
        "dynasty": "宋",
        "type": "诗",
        "rhythmic": "",
        "title": "宫词  其一八",
        "preface": "",
        "paragraphs": [
            "春气融和万物佳，殿前仍有四时花。",
            "宫人刧爱山家景，松竹阴中碾建茶。"
        ],
        "notes": "",
        "id": "aea0a33a764535d18cb87d31e59abd89"
    },
    {
        "author": "王仲修",
        "dynasty": "宋",
        "type": "诗",
        "rhythmic": "",
        "title": "宫词  其一九",
        "preface": "",
        "paragraphs": [
            "帘垂珠阁对遥津，燕罢芳菲已半春。",
            "四部笙歌初散后，花前红烛引妃嫔。"
        ],
        "notes": "",
        "id": "3cfb3bf8a89d73004e7427507ec17b2b"
    },
    {
        "author": "王仲修",
        "dynasty": "宋",
        "type": "诗",
        "rhythmic": "",
        "title": "宫词  其二○",
        "preface": "",
        "paragraphs": [
            "宜春苑里望春台，台下仙花已半开。",
            "地密无人敢偷折，万民喜待翠舆来。"
        ],
        "notes": "",
        "id": "4a27f2402de1088d2e6e2fcff4b804f8"
    },
    {
        "author": "王仲修",
        "dynasty": "宋",
        "type": "诗",
        "rhythmic": "",
        "title": "宫词  其二一",
        "preface": "",
        "paragraphs": [
            "欲晓初闻长乐钟，一庭残月海棠红。",
            "如何借得徐熙手，画作屏风立殿中。"
        ],
        "notes": "",
        "id": "d9ae98264f5579575328071c2a49d960"
    },
    {
        "author": "王仲修",
        "dynasty": "宋",
        "type": "诗",
        "rhythmic": "",
        "title": "宫词  其二二",
        "preface": "",
        "paragraphs": [
            "晓风薄薄透罗衣，桃李芬芳长旧围。",
            "雨过御沟春水满，小滩风月漱珠玑。"
        ],
        "notes": "",
        "id": "a3a142bb2fb9d8f637298b9518a03fbd"
    },
    {
        "author": "王仲修",
        "dynasty": "宋",
        "type": "诗",
        "rhythmic": "",
        "title": "宫词  其二三",
        "preface": "",
        "paragraphs": [
            "汉殿东风弄晓晴，百花烘日近清明。",
            "披香博士今华髪，教得六宫歌舞成。"
        ],
        "notes": "",
        "id": "e10af2a04dbfefd4ede4f61fa96fe419"
    },
    {
        "author": "王仲修",
        "dynasty": "宋",
        "type": "诗",
        "rhythmic": "",
        "title": "宫词  其二四",
        "preface": "",
        "paragraphs": [
            "二月琼林花未开，风烟幂幂锁楼台。",
            "湿红生绿谁装点，直待春深圣驾来。"
        ],
        "notes": "",
        "id": "88d00ba0bc0d7ea6ee5db3c72d6c199d"
    },
    {
        "author": "王仲修",
        "dynasty": "宋",
        "type": "诗",
        "rhythmic": "",
        "title": "宫词  其二五",
        "preface": "",
        "paragraphs": [
            "凤阙巍峨瑞气间，御沟春晚水潺潺。",
            "吾皇勤政无游幸，天廐门深八骏来。"
        ],
        "notes": "",
        "id": "f9bf8e38045cd08a466a2c0d482d2b2d"
    },
    {
        "author": "王仲修",
        "dynasty": "宋",
        "type": "诗",
        "rhythmic": "",
        "title": "宫词  其二六",
        "preface": "",
        "paragraphs": [
            "卷幙风来满殿凉，晖晖红日上回廊。",
            "郢坊初进酴醾酒，别是人间一种香。"
        ],
        "notes": "",
        "id": "cb5b6c0fe836f29bed39b438c50b73d5"
    },
    {
        "author": "王仲修",
        "dynasty": "宋",
        "type": "诗",
        "rhythmic": "",
        "title": "宫词  其二七",
        "preface": "",
        "paragraphs": [
            "绿槐疏影满花砖，首夏清和未暑天。",
            "进食门前金合人，唐装宫女听传宣。"
        ],
        "notes": "",
        "id": "396eafd36ff764ce06f635d3995330d0"
    },
    {
        "author": "王仲修",
        "dynasty": "宋",
        "type": "诗",
        "rhythmic": "",
        "title": "宫词  其二八",
        "preface": "",
        "paragraphs": [
            "微凉殿阁庆云边，正是清中长养天。",
            "解愠阜财君德厚，熏风长泛舜琴弦。"
        ],
        "notes": "",
        "id": "68893eb175bf4125f4055fad4d953fe1"
    },
    {
        "author": "王仲修",
        "dynasty": "宋",
        "type": "诗",
        "rhythmic": "",
        "title": "宫词  其二九",
        "preface": "",
        "paragraphs": [
            "宫槐御柳绕池亭，水殿中间暑气清。",
            "珠网帘深尘不到，静闻燕子引雏声。"
        ],
        "notes": "",
        "id": "93f1a10e456e4d015be4aa648676b7ad"
    },
    {
        "author": "王仲修",
        "dynasty": "宋",
        "type": "诗",
        "rhythmic": "",
        "title": "宫词  其三○",
        "preface": "",
        "paragraphs": [
            "金盘碧粽裹雕菰，九节菖蒲渍玉壶。",
            "拓地直临西海岸，朱书无用辟兵符。"
        ],
        "notes": "",
        "id": "a93589d6e8b2e3bb96149f8b38f43b20"
    },
    {
        "author": "王仲修",
        "dynasty": "宋",
        "type": "诗",
        "rhythmic": "",
        "title": "宫词  其三一",
        "preface": "",
        "paragraphs": [
            "艾虎钗头映翠翘，菖蒲泛酒舞宫腰。",
            "不须更铸江心照，皇帝聪明一似尧。"
        ],
        "notes": "",
        "id": "c274142b60ab26163d7353b1eaf9a865"
    },
    {
        "author": "王仲修",
        "dynasty": "宋",
        "type": "诗",
        "rhythmic": "",
        "title": "宫词  其三二",
        "preface": "",
        "paragraphs": [
            "三伏金藏暑正隆，火云万里日轮红。",
            "禁中自有清凉地，不借麻姑避暑宫。"
        ],
        "notes": "",
        "id": "cabf020a7dc5dc1d5171dd99197f2d09"
    },
    {
        "author": "王仲修",
        "dynasty": "宋",
        "type": "诗",
        "rhythmic": "",
        "title": "宫词  其三三",
        "preface": "",
        "paragraphs": [
            "暑天何处避炎蒸，驾在萧台第九层。",
            "黄盖亭亭日将午，宫嫔催赐近臣冰。"
        ],
        "notes": "",
        "id": "b38bc33bb78980840e23dac4d47804e3"
    },
    {
        "author": "王仲修",
        "dynasty": "宋",
        "type": "诗",
        "rhythmic": "",
        "title": "宫词  其三四",
        "preface": "",
        "paragraphs": [
            "太液池头水浸云，绿荷摇曳露华新。",
            "漾舟寻得双莲子，摘向金盘赠圣人。"
        ],
        "notes": "",
        "id": "c0f7c6a2ee875a5f2e0bc701274e2cc8"
    },
    {
        "author": "王仲修",
        "dynasty": "宋",
        "type": "诗",
        "rhythmic": "",
        "title": "宫词  其三五",
        "preface": "",
        "paragraphs": [
            "日斜未掩苑东门，池面风烟向晚昏。",
            "谁道荷花娇欲语，夜来露冷却无言。"
        ],
        "notes": "",
        "id": "a73d9288db8b9670e09e6fd098a8e6f8"
    },
    {
        "author": "王仲修",
        "dynasty": "宋",
        "type": "诗",
        "rhythmic": "",
        "title": "宫词  其三六",
        "preface": "",
        "paragraphs": [
            "云罗雾縠晓风凉，绣幕黄龙绕画廊。",
            "宿雨乍收烟水静，曲池万柄绿荷香。"
        ],
        "notes": "",
        "id": "c51bd02e502899910091b86bd89a1aba"
    },
    {
        "author": "王仲修",
        "dynasty": "宋",
        "type": "诗",
        "rhythmic": "",
        "title": "宫词  其三七",
        "preface": "",
        "paragraphs": [
            "暴衣楼上清秋夜，河鼓星临十二城。",
            "银汉无梁不可渡，牵牛织女若为情。"
        ],
        "notes": "",
        "id": "7aab3c498a88f9c20aacc3564997b29a"
    },
    {
        "author": "王仲修",
        "dynasty": "宋",
        "type": "诗",
        "rhythmic": "",
        "title": "宫词  其三八",
        "preface": "",
        "paragraphs": [
            "长生殿里更阑后，乞巧楼前月上时。",
            "河汉玉梯三十六，不知谁见画蛾眉。"
        ],
        "notes": "",
        "id": "408bac92824fd1246240b921464d13b3"
    },
    {
        "author": "王仲修",
        "dynasty": "宋",
        "type": "诗",
        "rhythmic": "",
        "title": "宫词  其三九",
        "preface": "",
        "paragraphs": [
            "玉箫声里酌玻璃，风腊旍旗卷绛霓。",
            "星渚月斜珠露重，银河流水亦东西。"
        ],
        "notes": "",
        "id": "fdae283a20facdf2370ef8df3d5bfbfe"
    },
    {
        "author": "王仲修",
        "dynasty": "宋",
        "type": "诗",
        "rhythmic": "",
        "title": "宫词  其四○",
        "preface": "",
        "paragraphs": [
            "殿阁新秋气象清，玉阶露冷半雕蓂。",
            "六宫最重中元节，院院烧香读道经。"
        ],
        "notes": "",
        "id": "a90a254e3b3051a714da11f9599e9475"
    },
    {
        "author": "王仲修",
        "dynasty": "宋",
        "type": "诗",
        "rhythmic": "",
        "title": "宫词  其四一",
        "preface": "",
        "paragraphs": [
            "九月飞霜天地清，未央前殿燕簪缨。",
            "欲知重谷为先务，八彩眉间喜顺成。"
        ],
        "notes": "",
        "id": "8aa93329ef4743fd82ba05e54ccb9e61"
    },
    {
        "author": "王仲修",
        "dynasty": "宋",
        "type": "诗",
        "rhythmic": "",
        "title": "宫词  其四二",
        "preface": "",
        "paragraphs": [
            "瑟瑟西风下建章，御栏无限菊花香。",
            "天心亦爱黄金蕊，故遣轻云护早霜。"
        ],
        "notes": "",
        "id": "2a37a8372a8380c2a3807682a3dc3862"
    },
    {
        "author": "王仲修",
        "dynasty": "宋",
        "type": "诗",
        "rhythmic": "",
        "title": "宫词  其四三",
        "preface": "",
        "paragraphs": [
            "鳞鳞鸳瓦静无烟，六幕云低腊雪天。",
            "应是风流学胡蝶，过墙飞舞自翩翩。"
        ],
        "notes": "",
        "id": "8df4d27f25388c405b9d995561be3987"
    },
    {
        "author": "王仲修",
        "dynasty": "宋",
        "type": "诗",
        "rhythmic": "",
        "title": "宫词  其四四",
        "preface": "",
        "paragraphs": [
            "瑶池初见一枝梅，为爱清香特地栽。",
            "今日御栏风露好，胜如山路雪中开。"
        ],
        "notes": "",
        "id": "710c680f94760f89880ca54ffca9b67c"
    },
    {
        "author": "王仲修",
        "dynasty": "宋",
        "type": "诗",
        "rhythmic": "",
        "title": "宫词  其四五",
        "preface": "",
        "paragraphs": [
            "飘浮瑞雪洒长空，混合乾坤万象同。",
            "殿阁嶙峋如叠玉，凌晨人步广寒宫。"
        ],
        "notes": "",
        "id": "526cf8bd1197e7feafc5e9a6b74f6946"
    },
    {
        "author": "王仲修",
        "dynasty": "宋",
        "type": "诗",
        "rhythmic": "",
        "title": "宫词  其四六",
        "preface": "",
        "paragraphs": [
            "时和岁稔似熙丰，腊月仙京大雪中。",
            "殿阁园林都莹彻，云河不是水晶宫。"
        ],
        "notes": "",
        "id": "bc902256615d6ab29290e24f2e55d959"
    },
    {
        "author": "王仲修",
        "dynasty": "宋",
        "type": "诗",
        "rhythmic": "",
        "title": "宫词  其四七",
        "preface": "",
        "paragraphs": [
            "尧舜慈仁性自然，爱民如子食为天。",
            "都门瑞雪深盈尺，彤管应书大有年。"
        ],
        "notes": "",
        "id": "e670d9df8c8c79480fe74c2a7caaa9d6"
    },
    {
        "author": "王仲修",
        "dynasty": "宋",
        "type": "诗",
        "rhythmic": "",
        "title": "宫词  其四八",
        "preface": "",
        "paragraphs": [
            "雪消宫殿苑梅芳，晓漏声迟下建章。",
            "天气清寒当腊日，沉香甲煎赐诸房。"
        ],
        "notes": "",
        "id": "1c6dffc0e0787fa8e475456aaa4eb0f4"
    },
    {
        "author": "王仲修",
        "dynasty": "宋",
        "type": "诗",
        "rhythmic": "",
        "title": "宫词  其四九",
        "preface": "",
        "paragraphs": [
            "楼台雪霁晓阴阴，珠网屏风御幄深。",
            "和气先春宫掖暖，凤钗不用辟寒金。"
        ],
        "notes": "",
        "id": "8153830f6f34cfe345f470c06e3ac1d0"
    },
    {
        "author": "王仲修",
        "dynasty": "宋",
        "type": "诗",
        "rhythmic": "",
        "title": "宫词  其五○",
        "preface": "",
        "paragraphs": [
            "节纪天宁里社鸣，猗兰今日圣人生。",
            "如何表得千年瑞，万里黄河一带清。"
        ],
        "notes": "",
        "id": "feb8e18aad32ccd74942a935ee13121d"
    },
    {
        "author": "王仲修",
        "dynasty": "宋",
        "type": "诗",
        "rhythmic": "",
        "title": "宫词  其五一",
        "preface": "",
        "paragraphs": [
            "华渚星流生睿主，九天歌管宴钧台。",
            "愿将圣寿齐南极，碧海蟠桃万度开。"
        ],
        "notes": "",
        "id": "5fb8690f1d6222da4dbb5ae90b1f7249"
    },
    {
        "author": "王仲修",
        "dynasty": "宋",
        "type": "诗",
        "rhythmic": "",
        "title": "宫词  其五二",
        "preface": "",
        "paragraphs": [
            "岳神当面捧南山，馥鬰非烟拥圣颜。",
            "法部笙歌催献寿，合门先引内朝班。"
        ],
        "notes": "",
        "id": "69b9286556f8076b7b9fe976b8a7831c"
    },
    {
        "author": "王仲修",
        "dynasty": "宋",
        "type": "诗",
        "rhythmic": "",
        "title": "宫词  其五三",
        "preface": "",
        "paragraphs": [
            "房星烨烨照明堂，陟配神皇咏我将。",
            "怵惕孝思霜露感，如山降福自穰穰。"
        ],
        "notes": "",
        "id": "4d2462127aeae78b6ff24e5755a92b77"
    },
    {
        "author": "王仲修",
        "dynasty": "宋",
        "type": "诗",
        "rhythmic": "",
        "title": "宫词  其五四",
        "preface": "",
        "paragraphs": [
            "十二珠帘上玉钩，一声鸡唱下重楼。",
            "南郊渐近天和暖，选日司衣进大裘。"
        ],
        "notes": "",
        "id": "14aab8c356a760fb1949ad3181897b71"
    },
    {
        "author": "王仲修",
        "dynasty": "宋",
        "type": "诗",
        "rhythmic": "",
        "title": "宫词  其五五",
        "preface": "",
        "paragraphs": [
            "国家三岁一郊天，万骑云从锦绣鲜。",
            "陟降圆坛彻黄道，更虚小次特升烟。"
        ],
        "notes": "",
        "id": "fafe566d23112ee4c31bd04cb9feacc1"
    },
    {
        "author": "王仲修",
        "dynasty": "宋",
        "type": "诗",
        "rhythmic": "",
        "title": "宫词  其五六",
        "preface": "",
        "paragraphs": [
            "璧月珠星应律灰，两班称庆一阳回。",
            "九韶声里千秋曲，五色云中万寿杯。"
        ],
        "notes": "",
        "id": "5082d5b6fbac3f529ed17b12b8e6a73e"
    },
    {
        "author": "王仲修",
        "dynasty": "宋",
        "type": "诗",
        "rhythmic": "",
        "title": "宫词  其五七",
        "preface": "",
        "paragraphs": [
            "大晟修成六律新，铿锵雅韵格三灵。",
            "殿前九奏人心悦，定有来仪凤舞庭。"
        ],
        "notes": "",
        "id": "f66260e5c519ca52a3e839d9cd4715e5"
    },
    {
        "author": "王仲修",
        "dynasty": "宋",
        "type": "诗",
        "rhythmic": "",
        "title": "宫词  其五八",
        "preface": "",
        "paragraphs": [
            "八宝盘龙玉色明，未央排仗庆熙成。",
            "敛时福瑞为天赦，五岳齐呼万岁声。"
        ],
        "notes": "",
        "id": "d890434073929a1c5e6746f81b595567"
    },
    {
        "author": "王仲修",
        "dynasty": "宋",
        "type": "诗",
        "rhythmic": "",
        "title": "宫词  其五九",
        "preface": "",
        "paragraphs": [
            "蕊珠宫殿俯烟霞，宣政门开立正衙。",
            "刚日小王封大国，玉堂学士进新麻。"
        ],
        "notes": "",
        "id": "8a6426cfb262baf86a49263b666be4fd"
    },
    {
        "author": "王仲修",
        "dynasty": "宋",
        "type": "诗",
        "rhythmic": "",
        "title": "宫词  其六○",
        "preface": "",
        "paragraphs": [
            "吾君圣学自通神，匪但书看逸少亲。",
            "妙绝长江春色丽，一时同赐紫枢臣。"
        ],
        "notes": "",
        "id": "29f0defe6ff478d1a671d1d3fb60c418"
    },
    {
        "author": "王仲修",
        "dynasty": "宋",
        "type": "诗",
        "rhythmic": "",
        "title": "宫词  其六一",
        "preface": "",
        "paragraphs": [
            "圣人独看临轩陛，殿后双龙捧翠华。",
            "明日集英排大宴，御前先降出琵琶。"
        ],
        "notes": "",
        "id": "9e5e6408ed1a97192bf87978bb15bcf9"
    },
    {
        "author": "王仲修",
        "dynasty": "宋",
        "type": "诗",
        "rhythmic": "",
        "title": "宫词  其六二",
        "preface": "",
        "paragraphs": [
            "公卿拜舞进流霞，瑞气祥烟动日华。",
            "殿下排场如绵绣，紫云楼畔万株花。"
        ],
        "notes": "",
        "id": "ffef345bb182a434b6b4b7e28d5e2121"
    },
    {
        "author": "王仲修",
        "dynasty": "宋",
        "type": "诗",
        "rhythmic": "",
        "title": "宫词  其六三",
        "preface": "",
        "paragraphs": [
            "重城放钥玉签疏，四百银袍拜殿除。",
            "白日禹门三级浪，一声雷雨化鲲鱼。"
        ],
        "notes": "",
        "id": "e78cc5142fb8c0656640703f27ecb8d7"
    },
    {
        "author": "王仲修",
        "dynasty": "宋",
        "type": "诗",
        "rhythmic": "",
        "title": "宫词  其六四",
        "preface": "",
        "paragraphs": [
            "道山玉府尽唐余，因命儒臣校鲁鱼。",
            "黄帕担床擎人内，麟台先进御前书。"
        ],
        "notes": "",
        "id": "09520550f068424932525a9169dffa60"
    },
    {
        "author": "王仲修",
        "dynasty": "宋",
        "type": "诗",
        "rhythmic": "",
        "title": "宫词  其六五",
        "preface": "",
        "paragraphs": [
            "囹圄空虚入颂歌，雪霜风雨四时和。",
            "君王德惠施天下，甘露偏于柳上多。"
        ],
        "notes": "",
        "id": "cbce21e99f7b7ffc19435ff4b4d5199c"
    },
    {
        "author": "王仲修",
        "dynasty": "宋",
        "type": "诗",
        "rhythmic": "",
        "title": "宫词  其六六",
        "preface": "",
        "paragraphs": [
            "煌煌玉烛四时平，顺气熏蒸万物成。",
            "谩说蓬莱宫里橘，宣和殿下荔枝生。"
        ],
        "notes": "",
        "id": "a81e3234212491bf33daf9df70ae615f"
    },
    {
        "author": "王仲修",
        "dynasty": "宋",
        "type": "诗",
        "rhythmic": "",
        "title": "宫词  其六七",
        "preface": "",
        "paragraphs": [
            "仁渐动植露华滋，朱实累累近玉墀。",
            "闻道庙堂恩数渥，宰臣新赐荔枝时。"
        ],
        "notes": "",
        "id": "92d6b2688496097cb5dd4330c2a86f11"
    },
    {
        "author": "王仲修",
        "dynasty": "宋",
        "type": "诗",
        "rhythmic": "",
        "title": "宫词  其六八",
        "preface": "",
        "paragraphs": [
            "太平气象满皇图，清晓祥烟捧帝居。",
            "四海销兵民乐业，熙然恩信及豚鱼。"
        ],
        "notes": "",
        "id": "85a875b63df8625328074ae9df34a5d2"
    },
    {
        "author": "王仲修",
        "dynasty": "宋",
        "type": "诗",
        "rhythmic": "",
        "title": "宫词  其六九",
        "preface": "",
        "paragraphs": [
            "上如尧舜爱民深，宵旰忧勤冠古今。",
            "后苑珍禽都放尽，万方人识好生心。"
        ],
        "notes": "",
        "id": "efc234ac4f59bc871909163e90a1f1d1"
    },
    {
        "author": "王仲修",
        "dynasty": "宋",
        "type": "诗",
        "rhythmic": "",
        "title": "宫词  其七○",
        "preface": "",
        "paragraphs": [
            "宰臣出省午漏下，卫士交番未刻深。",
            "续报六宫无事后，龙墀初月夜沉沉。"
        ],
        "notes": "",
        "id": "c51dc148a0f931b305ca0e7ded45d424"
    },
    {
        "author": "王仲修",
        "dynasty": "宋",
        "type": "诗",
        "rhythmic": "",
        "title": "宫词  其七一",
        "preface": "",
        "paragraphs": [
            "地雷设象圣言昭，上应星辰转玉杓。",
            "阳管气升君道正，忠贤类进小人消。"
        ],
        "notes": "",
        "id": "f070feac7ea65e42882f480ad05ab3ef"
    },
    {
        "author": "王仲修",
        "dynasty": "宋",
        "type": "诗",
        "rhythmic": "",
        "title": "宫词  其七二",
        "preface": "",
        "paragraphs": [
            "太平祥瑞符君德，鹤兔芝禾月不虚。",
            "玉检金绳旧仪在，不知谁献长卿书。"
        ],
        "notes": "",
        "id": "ded547fec2224419709b708ee88a13a7"
    },
    {
        "author": "王仲修",
        "dynasty": "宋",
        "type": "诗",
        "rhythmic": "",
        "title": "宫词  其七三",
        "preface": "",
        "paragraphs": [
            "万类欣欣谢至阴，斡旋造化圣功深。",
            "须知天地生成意，便是君王爱物心。"
        ],
        "notes": "",
        "id": "2d6a2b618fb312a93d06fb0df8091268"
    },
    {
        "author": "王仲修",
        "dynasty": "宋",
        "type": "诗",
        "rhythmic": "",
        "title": "宫词  其七四",
        "preface": "",
        "paragraphs": [
            "访古搜奇得汉余，有名书画世间无。",
            "紫宸朝退捐声色，不看骊山按乐图。"
        ],
        "notes": "",
        "id": "3b47ea2092b1e66958d9fe2022d04cf3"
    },
    {
        "author": "王仲修",
        "dynasty": "宋",
        "type": "诗",
        "rhythmic": "",
        "title": "宫词  其七五",
        "preface": "",
        "paragraphs": [
            "四辅论思政事堂，尽收才杰置周行。",
            "掖庭职事分司局，铨择皆由紫极房。"
        ],
        "notes": "",
        "id": "ad48a3cda0fc4cf450ccda7654e4b28c"
    },
    {
        "author": "王仲修",
        "dynasty": "宋",
        "type": "诗",
        "rhythmic": "",
        "title": "宫词  其七六",
        "preface": "",
        "paragraphs": [
            "迩英新殿在西厢，圣代隆儒过汉唐。",
            "讲罢赐茶班退后，槐盘龙影下修廊。"
        ],
        "notes": "",
        "id": "1e5be9eb10d73bc4142b3a6f14fe5e96"
    },
    {
        "author": "王仲修",
        "dynasty": "宋",
        "type": "诗",
        "rhythmic": "",
        "title": "宫词  其七七",
        "preface": "",
        "paragraphs": [
            "六曲屏风倚殿帷，君王几度欲题诗。",
            "却宣学士书无逸，又赐沉香笔数枝。"
        ],
        "notes": "",
        "id": "d8d6226e99b1de64baaa8047b9ba65b0"
    },
    {
        "author": "王仲修",
        "dynasty": "宋",
        "type": "诗",
        "rhythmic": "",
        "title": "宫词  其七八",
        "preface": "",
        "paragraphs": [
            "陇山鹦鹉羽毛鲜，养在金笼已数年。",
            "应为能言人爱惜，教成御制鹤冲天。"
        ],
        "notes": "",
        "id": "0f9c1d60f079aee91826657a10e4a478"
    },
    {
        "author": "王仲修",
        "dynasty": "宋",
        "type": "诗",
        "rhythmic": "",
        "title": "宫词  其七九",
        "preface": "",
        "paragraphs": [
            "天子观渔陋鲁棠，涵曦亭下似沧浪。",
            "金鳞钓得龙颜喜，韶乐声中进玉觞。"
        ],
        "notes": "",
        "id": "a123349660358b683638ae3e37232d63"
    },
    {
        "author": "王仲修",
        "dynasty": "宋",
        "type": "诗",
        "rhythmic": "",
        "title": "宫词  其八○",
        "preface": "",
        "paragraphs": [
            "西池曼衍鱼龙戏，燕罢回銮近夕阳。",
            "路远不乘双凤辇，玉鞍珠辔御龙骧。"
        ],
        "notes": "",
        "id": "bfee2d47a271d03204e10337f21d4eaf"
    },
    {
        "author": "王仲修",
        "dynasty": "宋",
        "type": "诗",
        "rhythmic": "",
        "title": "宫词  其八一",
        "preface": "",
        "paragraphs": [
            "茧馆轻寒晓漏残，春阴桑柘碧于蓝。",
            "宵衣愿治先农事，故敕宫娥学养蚕。"
        ],
        "notes": "",
        "id": "bfef136208ba1ad490fc07824dedfe28"
    },
    {
        "author": "王仲修",
        "dynasty": "宋",
        "type": "诗",
        "rhythmic": "",
        "title": "宫词  其八二",
        "preface": "",
        "paragraphs": [
            "天星东壁夜辉辉，文物声明过昔时。",
            "人说宫中女学士，和成御制上元诗。"
        ],
        "notes": "",
        "id": "d8b84ec7af9abc847a50b11c9dea8430"
    },
    {
        "author": "王仲修",
        "dynasty": "宋",
        "type": "诗",
        "rhythmic": "",
        "title": "宫词  其八三",
        "preface": "",
        "paragraphs": [
            "邻院相招象戏归，和衣卧到日平西。",
            "起来理通琵琶谱，花底春莺向晚啼。"
        ],
        "notes": "",
        "id": "b4b1be7567dd89a598db172003dd80b0"
    },
    {
        "author": "王仲修",
        "dynasty": "宋",
        "type": "诗",
        "rhythmic": "",
        "title": "宫词  其八四",
        "preface": "",
        "paragraphs": [
            "谁向缑仙学玉笙，紫筠管密制新成。",
            "绮窗人静月明夜，能作箫台九凤声。"
        ],
        "notes": "",
        "id": "51dddfc2cdc7395c9e93f70dc821aea9"
    },
    {
        "author": "王仲修",
        "dynasty": "宋",
        "type": "诗",
        "rhythmic": "",
        "title": "宫词  其八五",
        "preface": "",
        "paragraphs": [
            "良家选入侍仙都，性慧从来爱读书。",
            "记得茂陵封禅事，满宫呼作女相如。"
        ],
        "notes": "",
        "id": "bb28d784bb138989ce11c010a93810ef"
    },
    {
        "author": "王仲修",
        "dynasty": "宋",
        "type": "诗",
        "rhythmic": "",
        "title": "宫词  其八六",
        "preface": "",
        "paragraphs": [
            "自补仙韶从帝游，盾随歌舞不知愁。",
            "新霜太液雁初下，岸柳萧疏又见秋。"
        ],
        "notes": "",
        "id": "f5f55491a0a64dfaff8e58008fb909f8"
    },
    {
        "author": "王仲修",
        "dynasty": "宋",
        "type": "诗",
        "rhythmic": "",
        "title": "宫词  其八七",
        "preface": "",
        "paragraphs": [
            "爱读仙经沐道风，碧窗时叩紫阳钟。",
            "为逢节假无祗应，写了黄庭日未舂。"
        ],
        "notes": "",
        "id": "4d9e2065cc9b4b307417dace20100761"
    },
    {
        "author": "王仲修",
        "dynasty": "宋",
        "type": "诗",
        "rhythmic": "",
        "title": "宫词  其八八",
        "preface": "",
        "paragraphs": [
            "蒙金衫子鬰金黄，爱拍伊州入侧商。",
            "人道飞琼元自瘦，娉婷偏称窄衣裳。"
        ],
        "notes": "",
        "id": "46e9d6152bdf7d6fd84fb25c9df8487d"
    },
    {
        "author": "王仲修",
        "dynasty": "宋",
        "type": "诗",
        "rhythmic": "",
        "title": "宫词  其八九",
        "preface": "",
        "paragraphs": [
            "圣人夜宴蓬莱殿，星汉沉沉玉漏迟。",
            "楼角轻云捧新月，宫人笑指似蛾眉。"
        ],
        "notes": "",
        "id": "21bb43189901be8ed081fc46e45a033a"
    },
    {
        "author": "王仲修",
        "dynasty": "宋",
        "type": "诗",
        "rhythmic": "",
        "title": "宫词  其九○",
        "preface": "",
        "paragraphs": [
            "花药栏干小雨晴，差差燕子拂帘旌。",
            "今朝下直全无事，写得新翻曲谱成。"
        ],
        "notes": "",
        "id": "e60771610f5d7d44dd4b27e5d5a21885"
    },
    {
        "author": "王仲修",
        "dynasty": "宋",
        "type": "诗",
        "rhythmic": "",
        "title": "宫词  其九一",
        "preface": "",
        "paragraphs": [
            "乘舆前殿退朝初，玉案焚香午漏余。",
            "三省奏来祥瑞事，编排付与内尚书。"
        ],
        "notes": "",
        "id": "81deb7bed91b14064e9d990469b907ae"
    },
    {
        "author": "王仲修",
        "dynasty": "宋",
        "type": "诗",
        "rhythmic": "",
        "title": "宫词  其九二",
        "preface": "",
        "paragraphs": [
            "十三应选入宫来，便舞梁州送御杯。",
            "交袂当筵小垂手，回头招拍趁虚催。"
        ],
        "notes": "",
        "id": "87f4ba221021d1360138a725b9f3aa69"
    },
    {
        "author": "王仲修",
        "dynasty": "宋",
        "type": "诗",
        "rhythmic": "",
        "title": "宫词  其九三",
        "preface": "",
        "paragraphs": [
            "探花时节按歌回，粉黛重匀傍照台。",
            "定是君王急宣召，忽然蟢子上头来。"
        ],
        "notes": "",
        "id": "a43f8866f44270317a6d466b5c40a936"
    },
    {
        "author": "王仲修",
        "dynasty": "宋",
        "type": "诗",
        "rhythmic": "",
        "title": "宫词  其九四",
        "preface": "",
        "paragraphs": [
            "银河清浅夜纵横，鱼钥传呼锁禁城。",
            "试上红楼三十级，凭栏好看月初生。"
        ],
        "notes": "",
        "id": "40168eda022b7d42ef452f2e25dbfde3"
    },
    {
        "author": "王仲修",
        "dynasty": "宋",
        "type": "诗",
        "rhythmic": "",
        "title": "宫词  其九五",
        "preface": "",
        "paragraphs": [
            "景阳钟动趁严妆，奉帚追随过未央。",
            "月落金门才放钥，御衣初试百花香。"
        ],
        "notes": "",
        "id": "6d10ca64702f3a25bca5949dc058475b"
    },
    {
        "author": "王仲修",
        "dynasty": "宋",
        "type": "诗",
        "rhythmic": "",
        "title": "宫词  其九六",
        "preface": "",
        "paragraphs": [
            "玲珑翠网隔尘埃，鉴里双鸾挂宝台。",
            "睡起日高花影转，玉盘香篆半成灰。"
        ],
        "notes": "",
        "id": "e65740a4a0b48b6a9074a552c21b3ed8"
    },
    {
        "author": "王仲修",
        "dynasty": "宋",
        "type": "诗",
        "rhythmic": "",
        "title": "宫词  其九七",
        "preface": "",
        "paragraphs": [
            "下直归来日未晡，凤盘锦幄卷流苏。",
            "纱栊粉壁无尘到，挂起长康列女图。"
        ],
        "notes": "",
        "id": "0c3f079a8770595c09ba5a54ab4c5ada"
    },
    {
        "author": "王仲修",
        "dynasty": "宋",
        "type": "诗",
        "rhythmic": "",
        "title": "宫词  其九八",
        "preface": "",
        "paragraphs": [
            "银河初转水横流，星史人催报晓筹。",
            "金凤凰门开万钥，玉蟾蜍影挂西楼。"
        ],
        "notes": "",
        "id": "beba17434ac9d44469cebf496fe9af4d"
    },
    {
        "author": "王仲修",
        "dynasty": "宋",
        "type": "诗",
        "rhythmic": "",
        "title": "宫词  其九九",
        "preface": "",
        "paragraphs": [
            "月沉天角晓星明，上直妆成趁五更。",
            "昨夜宣徽进言曲，仙韶院里未知名。"
        ],
        "notes": "",
        "id": "c6994688fe93bda90df3c12c7cc8281d"
    },
    {
        "author": "王仲修",
        "dynasty": "宋",
        "type": "诗",
        "rhythmic": "",
        "title": "庆姪耆登第",
        "preface": "",
        "paragraphs": [
            "锡宴便倾光禄酒，赐袍还照上林花。",
            "衣冠盛事堪书日，六世词科只一家。"
        ],
        "notes": "",
        "id": "539794e131b0b53d5a67770f1c6c05e9"
    },
    {
        "author": "王仲修",
        "dynasty": "宋",
        "type": "诗",
        "rhythmic": "",
        "title": "送程给事知越州",
        "preface": "",
        "paragraphs": [
            "乞麾占得山川胜，金纽新提左顾龟。",
            "苍阙斗龙辞日下，红旌引骑照江湄。",
            "剡溪月午何妨醉，曲水春余好赋诗。",
            "玉案天香携满袖，锦衣谁似过乡时。"
        ],
        "notes": "",
        "id": "c3f96184a6c203b2d55d7479130d266d"
    }
]