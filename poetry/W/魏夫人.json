[
    {
        "author": "魏夫人",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "使君自为君恩厚，不是区区爱华山。"
        ],
        "notes": "",
        "id": "f6c7f8477220dda5bac415873e89af19"
    },
    {
        "author": "魏夫人",
        "dynasty": "宋",
        "type": "词",
        "rhythmic": "临江仙",
        "title": "",
        "preface": "",
        "paragraphs": [
            "庭院深深深几许，云窗雾阁春迟。",
            "为谁憔悴损芳姿。",
            "夜来清梦好，应是发南枝。",
            "玉瘦檀轻无限恨，南楼羌管休吹。",
            "浓香吹尽有谁知。",
            "暖风迟日也，别到杏花肥。"
        ],
        "notes": "",
        "id": "3954d1a3c37ed32b2accdc6ffd05f66a"
    },
    {
        "author": "魏夫人",
        "dynasty": "宋",
        "type": "词",
        "rhythmic": "减字木兰花",
        "title": "",
        "preface": "",
        "paragraphs": [
            "落花飞絮。",
            "杳杳天涯人甚处。",
            "欲寄相思。",
            "春尽衡阳雁渐稀。",
            "离肠泪眼。",
            "肠断泪痕流不断。",
            "明月西楼。",
            "一曲阑干一倍愁。"
        ],
        "notes": "",
        "id": "a880abe31224b9fd7f73684566520611"
    },
    {
        "author": "魏夫人",
        "dynasty": "宋",
        "type": "词",
        "rhythmic": "减字木兰花",
        "title": "",
        "preface": "",
        "paragraphs": [
            "西楼明月。",
            "掩映梨花千树雪。",
            "楼上人归。",
            "愁听孤城一雁飞。",
            "玉人何处。",
            "又见江南春色暮。",
            "芳信难寻。",
            "去后桃花流水深。"
        ],
        "notes": "",
        "id": "a575ad8bda0ad2e4abeb97563eee38dd"
    },
    {
        "author": "魏夫人",
        "dynasty": "宋",
        "type": "词",
        "rhythmic": "卷珠帘",
        "title": "",
        "preface": "",
        "paragraphs": [
            "记得来时春未暮，执手攀花，袖染花梢露。暗卜春心共花语，争寻双朵争先去。",
            "多情因甚相辜负，轻折轻离，欲向谁分诉。泪湿海棠花枝处，东君空把奴分付。"
        ],
        "notes": "",
        "id": "453ac4fb1f1dbce490cd575d2be5e5cf"
    },
    {
        "author": "魏夫人",
        "dynasty": "宋",
        "type": "词",
        "rhythmic": "好事近",
        "title": "",
        "preface": "",
        "paragraphs": [
            "雨后晓寒轻，花外早莺啼歇。",
            "愁听隔溪残漏，正一声凄咽。",
            "不堪西望去程赊，离肠万回结。",
            "不似海棠阴下，按凉州时节。"
        ],
        "notes": "",
        "id": "0c70cdd7efed3744bfc4b294cee36875"
    },
    {
        "author": "魏夫人",
        "dynasty": "宋",
        "type": "词",
        "rhythmic": "定风波",
        "title": "",
        "preface": "",
        "paragraphs": [
            "不是无心惜落花。",
            "落花无意恋春华。",
            "昨日盈盈枝上笑。",
            "谁道。",
            "今朝吹去落谁家。",
            "把酒临风千种恨。",
            "难问。",
            "梦回云散见无涯。",
            "妙舞清歌谁是主。",
            "回顾。",
            "高城不见夕阳斜。"
        ],
        "notes": "",
        "id": "88ce7af4ff508f91f62bd2a77e1fb30a"
    },
    {
        "author": "魏夫人",
        "dynasty": "宋",
        "type": "词",
        "rhythmic": "武陵春",
        "title": "",
        "preface": "",
        "paragraphs": [
            "小院无人帘半卷，独自倚阑时。",
            "宽尽春来金缕衣。",
            "憔悴有谁知。",
            "玉人近日书来少，应是怨来迟。",
            "梦里长安早晚归。",
            "和泪立斜晖。"
        ],
        "notes": "",
        "id": "749eef55f4b686f4662e0df74b1fbfcb"
    },
    {
        "author": "魏夫人",
        "dynasty": "宋",
        "type": "词",
        "rhythmic": "江城子",
        "title": "",
        "preface": "",
        "paragraphs": [
            "别郎容易见郎难。",
            "几何般。",
            "懒临鸾。",
            "憔悴容仪，陡觉缕衣宽。",
            "门外红梅将谢也，谁信道、不曾看。",
            "晓妆楼上望长安。",
            "怯轻寒。",
            "莫凭阑。",
            "嫌怕东风，吹恨上眉端。",
            "为报归期须及早，休误妾、一春闲。"
        ],
        "notes": "",
        "id": "209fd64bc6f31c436c52552a9c3ac681"
    },
    {
        "author": "魏夫人",
        "dynasty": "宋",
        "type": "词",
        "rhythmic": "点绛唇",
        "title": "",
        "preface": "",
        "paragraphs": [
            "波上清风，画船明月人归后，渐消残酒。",
            "独自凭阑久。",
            "聚散匆匆，此恨年年有，重回首。",
            "淡烟疏柳。",
            "隐隐芜城漏。"
        ],
        "notes": "",
        "id": "b6a06251572b7e8fc02c0ee937cabeae"
    },
    {
        "author": "魏夫人",
        "dynasty": "宋",
        "type": "词",
        "rhythmic": "系裙腰",
        "title": "",
        "preface": "",
        "paragraphs": [
            "灯花耿耿漏迟迟。",
            "人别后、夜凉时。",
            "西风潇洒梦初回。",
            "谁念我，就单枕，皱双眉。",
            "锦屏绣幌与秋期。",
            "肠欲断、泪偷垂。",
            "月明还到小窗西。",
            "我恨你，我忆你，你争知。"
        ],
        "notes": "",
        "id": "83fb8bfdc4e62c2e798d63730ba17b68"
    },
    {
        "author": "魏夫人",
        "dynasty": "宋",
        "type": "词",
        "rhythmic": "菩萨蛮",
        "title": "",
        "preface": "",
        "paragraphs": [
            "红楼斜倚连溪曲。",
            "楼前溪水凝寒玉。",
            "荡漾木兰船。",
            "船中人少年。",
            "荷花娇欲语。",
            "笑入鸳鸯浦。",
            "波上暝烟低。",
            "菱歌月下归。"
        ],
        "notes": "",
        "id": "e311cdba2d803b6481bb9f93723c9fea"
    },
    {
        "author": "魏夫人",
        "dynasty": "宋",
        "type": "词",
        "rhythmic": "菩萨蛮",
        "title": "",
        "preface": "",
        "paragraphs": [
            "东风已绿瀛洲草。",
            "画楼帘卷清霜晓。",
            "清绝比湖梅。",
            "花开未满枝。",
            "长天音信断。",
            "又见南归雁。",
            "何处是离愁。",
            "长安明月楼。"
        ],
        "notes": "",
        "id": "12ad5e39e15eb8e5b9819de9f5abcdd0"
    },
    {
        "author": "魏夫人",
        "dynasty": "宋",
        "type": "词",
        "rhythmic": "菩萨蛮",
        "title": "",
        "preface": "",
        "paragraphs": [
            "溪山掩映斜阳里。",
            "楼台影动鸳鸯起。",
            "隔岸两三家。",
            "出墙红杏花。",
            "绿杨堤下路。",
            "早晚溪边去。",
            "三见柳绵飞。",
            "离人犹未归。"
        ],
        "notes": "",
        "id": "1b58eac0ced675a712320a1e860fc912"
    },
    {
        "author": "魏夫人",
        "dynasty": "宋",
        "type": "词",
        "rhythmic": "阮郎归",
        "title": "",
        "preface": "",
        "paragraphs": [
            "夕阳楼外落花飞。",
            "晴空碧四垂。",
            "去帆回首已天涯。",
            "孤烟卷翠微。",
            "楼上客，鬓成丝。",
            "归来未有期。",
            "断魂不忍下危梯。",
            "桐阴月影移。"
        ],
        "notes": "",
        "id": "b12bb25d5a602a5ef0ac27ee57a413b7"
    }
]