[
    {
        "author": "王赞",
        "dynasty": "宋",
        "type": "诗",
        "rhythmic": "",
        "title": "和知军毛奎小洞天诗",
        "preface": "",
        "paragraphs": [
            "使君赋佳什，笔壮过飞泉。",
            "索远寻幽地，求深访洞天。",
            "山巍云脚歛，海极日头偏。",
            "景喜岩瞻石，台虚钓隠船。",
            "高人贪胜概，清海頼无旋。",
            "拟把张槎泛，何妨谢屐穿。",
            "心闲尘不染，客好景成妍。",
            "去去迎三岛，看看会七贤。",
            "醉眠思石枕，缓步惜苔钱。",
            "再约通宵饮，相邀秉烛椽。"
        ],
        "notes": "",
        "id": "49c49e62c6a6fa59755fee11a02f88d6"
    },
    {
        "author": "王赞",
        "dynasty": "宋",
        "type": "诗",
        "rhythmic": "",
        "title": "石淙",
        "preface": "",
        "paragraphs": [
            "磴道山岩下，茅楹竹树中。",
            "深潭鱼可见，攒石路才通。",
            "坐听潺湲碧，县思烂熳红。",
            "平生丘壑志，览此兴何穷。"
        ],
        "notes": "",
        "id": "46055db24566248db634b976a83d4b3c"
    }
]