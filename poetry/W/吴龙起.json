[
    {
        "author": "吴龙起",
        "dynasty": "宋",
        "type": "诗",
        "rhythmic": "",
        "title": "栎园",
        "preface": "",
        "paragraphs": [
            "栎园依古寺，景物久凄凉。",
            "荆棘无人翦，亭台逐处荒。",
            "数禽栖曲沼，独犬吠空堂。",
            "惆怅梅花发，凭谁管暗香。"
        ],
        "notes": "",
        "id": "a0981c304378f330c049f447c9c9bec1"
    },
    {
        "author": "吴龙起",
        "dynasty": "宋",
        "type": "诗",
        "rhythmic": "",
        "title": "秋兴",
        "preface": "",
        "paragraphs": [
            "定是凭高易得愁，客怀牢落怕登楼。",
            "不知昨夜梧桐雨，添得阑干几许秋。"
        ],
        "notes": "",
        "id": "e8cfc6da0c9136b2281a4e623fb565e2"
    }
]