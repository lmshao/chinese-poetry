[
    {
        "author": "魏知古",
        "dynasty": "唐",
        "type": "诗",
        "rhythmic": "",
        "title": "春夜寓直凤阁怀群公",
        "preface": "",
        "paragraphs": [
            "拜门传漏晚，寓直索居时。",
            "昔重安仁赋，今称伯玉诗。",
            "鸳池满不溢，鸡树久逾滋。",
            "夙夜怀山甫，清风咏所思。"
        ],
        "notes": "",
        "id": "6a3ad4ac19830b478bfc64a8a9f136c6"
    },
    {
        "author": "魏知古",
        "dynasty": "唐",
        "type": "诗",
        "rhythmic": "",
        "title": "奉和春日途中喜雨应诏",
        "preface": "",
        "paragraphs": [
            "皇舆向洛城，时雨应天行。",
            "丽日登岩送，阴云出野迎。",
            "濯枝林杏发，润叶渚蒲生。",
            "丝入纶言喜，花依锦字明。",
            "微臣忝东观，载笔伫西成。"
        ],
        "notes": "",
        "id": "24494d1a06edbb21181d20d01e3eb5ff"
    },
    {
        "author": "魏知古",
        "dynasty": "唐",
        "type": "诗",
        "rhythmic": "",
        "title": "从猎渭川献诗",
        "preface": "",
        "paragraphs": [
            "尝闻夏太康，五弟训禽荒。",
            "我后来冬狩，三驱盛礼张。",
            "顺时鹰隼击，讲事武功扬。",
            "奔走未及去，翾飞岂暇翔。",
            "非熊从渭水，瑞翟想陈仓。",
            "此欲诚难纵，兹游不可常。",
            "子云陈羽猎，僖伯谏渔棠。",
            "得失鉴齐楚，仁思念禹汤。",
            "雍熙亮在宥，亭毒匪多伤。",
            "辛甲今为史，虞箴遂孔彰。"
        ],
        "notes": "",
        "id": "ec49e8d141889b9afddb77d1d4047104"
    },
    {
        "author": "魏知古",
        "dynasty": "唐",
        "type": "诗",
        "rhythmic": "",
        "title": "玄元观寻李先生不遇",
        "preface": "",
        "paragraphs": [
            "羽客今何在，空寻伊洛间。",
            "忽闻归苦县，复想入函关。",
            "未作千年别，犹应七日还。",
            "神仙不可见，寂寞返蓬山。"
        ],
        "notes": "",
        "id": "eb088fe111799bfad751a91a3852248d"
    },
    {
        "author": "魏知古",
        "dynasty": "唐",
        "type": "诗",
        "rhythmic": "",
        "title": "奉酬龙门北溪作（存目）（按：《文苑英华》卷一六六以此诗为知古作。《唐诗纪事》卷十四则以为魏奉古诗，《全唐诗》卷九一据以收入。《全唐诗》同卷知古小传称「存诗五首」，实收仅四首，或即因临时抽出此诗而未及改传。龙门北溪唱酬为先天元年事，韦嗣立首倡，继和者有张说、崔日知、崔泰之等。张说序仅称崔、韦，未言魏。时知古已入推崇，奉古则位尚卑。以情理揆之，以作奉古诗为近是。因《英华》成书较早，姑存目以备考。）",
        "preface": "",
        "paragraphs": [
            "空。"
        ],
        "notes": "",
        "id": "b7612b71c08547dbd9309a2ec66b0785"
    }
]