[
    {
        "author": "王希吕",
        "dynasty": "宋",
        "type": "诗",
        "rhythmic": "",
        "title": "学士院入直赋景物二首  其一",
        "preface": "",
        "paragraphs": [
            "玉堂昼永暑风微，蔌蔌飞花落小池。",
            "徙倚幽栏凭问讯，夏鶑飞出万年枝。"
        ],
        "notes": "",
        "id": "da677744e31a7a231b87100a31ab0ad1"
    },
    {
        "author": "王希吕",
        "dynasty": "宋",
        "type": "诗",
        "rhythmic": "",
        "title": "学士院入直赋景物二首  其二",
        "preface": "",
        "paragraphs": [
            "小池倒影弄余辉，照耀虚簷极出奇。",
            "木杪不鸣风力软，闯萍翻藻有鱼嬉。"
        ],
        "notes": "",
        "id": "933e8333f7b51799d7389922846a5512"
    },
    {
        "author": "王希吕",
        "dynasty": "宋",
        "type": "诗",
        "rhythmic": "",
        "title": "湖山十咏  其一",
        "preface": "",
        "paragraphs": [
            "瑟瑟轻冰拆御沟，沟边柳色弄春柔。",
            "数声啼鸟破幽梦，断送西湖寻旧游。"
        ],
        "notes": "",
        "id": "0c77f42382ab306400bf73d4e77af1af"
    },
    {
        "author": "王希吕",
        "dynasty": "宋",
        "type": "诗",
        "rhythmic": "",
        "title": "湖山十咏  其二",
        "preface": "",
        "paragraphs": [
            "石罅微泉咽浅沙，沙头细草换年华。",
            "疏篱酒旆管春事，倚马短檐梅著花。"
        ],
        "notes": "",
        "id": "047f7f48a2d26141b859d97d7ab726c8"
    },
    {
        "author": "王希吕",
        "dynasty": "宋",
        "type": "诗",
        "rhythmic": "",
        "title": "湖山十咏  其三",
        "preface": "",
        "paragraphs": [
            "山南山北异阴晴，雨脚垂垂日脚明。",
            "落尽桃花春事退，柔桑深处一鸠鸣。"
        ],
        "notes": "",
        "id": "9da2e8910ea3a695e0fcd1eb1ae9cbf2"
    },
    {
        "author": "王希吕",
        "dynasty": "宋",
        "type": "诗",
        "rhythmic": "",
        "title": "湖山十咏  其四",
        "preface": "",
        "paragraphs": [
            "冥冥细雨不成泥，十里平沙快马蹄。",
            "总为好山牵醉眼，不知纵辔过西溪。"
        ],
        "notes": "",
        "id": "c94948d1a681a2dcd09f7f2396cd95de"
    },
    {
        "author": "王希吕",
        "dynasty": "宋",
        "type": "诗",
        "rhythmic": "",
        "title": "湖山十咏  其五",
        "preface": "",
        "paragraphs": [
            "雨挟东风作嫩寒，短墙围水柳藏烟。",
            "游人不出西湖静，白鹭飞来在画船。"
        ],
        "notes": "",
        "id": "613bdd2a6ccd9bec80e96121457da0d3"
    },
    {
        "author": "王希吕",
        "dynasty": "宋",
        "type": "诗",
        "rhythmic": "",
        "title": "湖山十咏  其六",
        "preface": "",
        "paragraphs": [
            "雨后桃花脱瘦红，钩窗平揖竹闲风。",
            "文书满案不经意，心在西湖山水中。"
        ],
        "notes": "",
        "id": "38e1033cffea5f58c8fe29d27562a880"
    },
    {
        "author": "王希吕",
        "dynasty": "宋",
        "type": "诗",
        "rhythmic": "",
        "title": "湖山十咏  其七",
        "preface": "",
        "paragraphs": [
            "山光拥翠落杯中，水色天容上下同。",
            "身入蓬山人不悟，碧桃无数倚春风。"
        ],
        "notes": "",
        "id": "8454e79389617945d5dc756c75e82d23"
    },
    {
        "author": "王希吕",
        "dynasty": "宋",
        "type": "诗",
        "rhythmic": "",
        "title": "湖山十咏  其八",
        "preface": "",
        "paragraphs": [
            "露葵抱蕊未全开，翠竹阴凉蔽绿苔。",
            "贪看青林飞白鸟，丁丁啄木又惊回。"
        ],
        "notes": "",
        "id": "e313f801a092c9555d7aee8195b7e5e7"
    },
    {
        "author": "王希吕",
        "dynasty": "宋",
        "type": "诗",
        "rhythmic": "",
        "title": "湖山十咏  其九",
        "preface": "",
        "paragraphs": [
            "荷花过眼作鲜妍，小艇初疑久自便。",
            "日日孤山山下路，红菱白藕不论钱。"
        ],
        "notes": "",
        "id": "dcc76360c5f9826799f857b7db770495"
    },
    {
        "author": "王希吕",
        "dynasty": "宋",
        "type": "诗",
        "rhythmic": "",
        "title": "湖山十咏  其一○",
        "preface": "",
        "paragraphs": [
            "窗外平畴交远风，豆花成实谷苗丰。",
            "向来河朔经行地，尽在江南烟雨中。"
        ],
        "notes": "",
        "id": "9e19a666d8a92ccc00f7607601ecc7e3"
    },
    {
        "author": "王希吕",
        "dynasty": "宋",
        "type": "诗",
        "rhythmic": "",
        "title": "本觉寺三过堂",
        "preface": "",
        "paragraphs": [
            "门外惊风吹细沙，入门水气湛清华。",
            "呼童试向林间看，岩桂应开第二花。"
        ],
        "notes": "",
        "id": "9ccad83df4ca9afcc6099df4e4a6a383"
    },
    {
        "author": "王希吕",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "燕居九见岁华周，晚得湖湘斗大州。"
        ],
        "notes": "",
        "id": "47465a6a42e52e14af5e6f5d1d12eea7"
    }
]