[
    {
        "author": "王希吕",
        "dynasty": "宋",
        "type": "诗",
        "rhythmic": "",
        "title": "学士院入直赋景物二首  其一",
        "preface": "",
        "paragraphs": [
            "玉堂昼永暑风微，蔌蔌飞花落小池。",
            "徙倚幽栏凭问讯，夏鶑飞出万年枝。"
        ],
        "notes": "",
        "id": "956fc9f720c57a566260c8c2844e0b85"
    },
    {
        "author": "王希吕",
        "dynasty": "宋",
        "type": "诗",
        "rhythmic": "",
        "title": "学士院入直赋景物二首  其二",
        "preface": "",
        "paragraphs": [
            "小池倒影弄余辉，照耀虚簷极出奇。",
            "木杪不鸣风力软，闯萍翻藻有鱼嬉。"
        ],
        "notes": "",
        "id": "a82c83019b891ac30c4479be884c9340"
    },
    {
        "author": "王希吕",
        "dynasty": "宋",
        "type": "诗",
        "rhythmic": "",
        "title": "湖山十咏  其一",
        "preface": "",
        "paragraphs": [
            "瑟瑟轻冰拆御沟，沟边柳色弄春柔。",
            "数声啼鸟破幽梦，断送西湖寻旧游。"
        ],
        "notes": "",
        "id": "53e7e495463f42ec86e77dd8a598d188"
    },
    {
        "author": "王希吕",
        "dynasty": "宋",
        "type": "诗",
        "rhythmic": "",
        "title": "湖山十咏  其二",
        "preface": "",
        "paragraphs": [
            "石罅微泉咽浅沙，沙头细草换年华。",
            "疏篱酒旆管春事，倚马短檐梅著花。"
        ],
        "notes": "",
        "id": "356ef4670af87f9e355d7137ef63301f"
    },
    {
        "author": "王希吕",
        "dynasty": "宋",
        "type": "诗",
        "rhythmic": "",
        "title": "湖山十咏  其三",
        "preface": "",
        "paragraphs": [
            "山南山北异阴晴，雨脚垂垂日脚明。",
            "落尽桃花春事退，柔桑深处一鸠鸣。"
        ],
        "notes": "",
        "id": "855ca471bffeb643a2549f8ab0ac20f3"
    },
    {
        "author": "王希吕",
        "dynasty": "宋",
        "type": "诗",
        "rhythmic": "",
        "title": "湖山十咏  其四",
        "preface": "",
        "paragraphs": [
            "冥冥细雨不成泥，十里平沙快马蹄。",
            "总为好山牵醉眼，不知纵辔过西溪。"
        ],
        "notes": "",
        "id": "4ac772af58a9d0d4f60421f83bc618d7"
    },
    {
        "author": "王希吕",
        "dynasty": "宋",
        "type": "诗",
        "rhythmic": "",
        "title": "湖山十咏  其五",
        "preface": "",
        "paragraphs": [
            "雨挟东风作嫩寒，短墙围水柳藏烟。",
            "游人不出西湖静，白鹭飞来在画船。"
        ],
        "notes": "",
        "id": "3499094998ba62e41dda433478f65c37"
    },
    {
        "author": "王希吕",
        "dynasty": "宋",
        "type": "诗",
        "rhythmic": "",
        "title": "湖山十咏  其六",
        "preface": "",
        "paragraphs": [
            "雨后桃花脱瘦红，钩窗平揖竹闲风。",
            "文书满案不经意，心在西湖山水中。"
        ],
        "notes": "",
        "id": "70701ea242e6820d816632e6ad6f0d31"
    },
    {
        "author": "王希吕",
        "dynasty": "宋",
        "type": "诗",
        "rhythmic": "",
        "title": "湖山十咏  其七",
        "preface": "",
        "paragraphs": [
            "山光拥翠落杯中，水色天容上下同。",
            "身入蓬山人不悟，碧桃无数倚春风。"
        ],
        "notes": "",
        "id": "dd7f45c93b99f580107bc591789d6cd6"
    },
    {
        "author": "王希吕",
        "dynasty": "宋",
        "type": "诗",
        "rhythmic": "",
        "title": "湖山十咏  其八",
        "preface": "",
        "paragraphs": [
            "露葵抱蕊未全开，翠竹阴凉蔽绿苔。",
            "贪看青林飞白鸟，丁丁啄木又惊回。"
        ],
        "notes": "",
        "id": "57bdfe50583079093a912dec6ba50c31"
    },
    {
        "author": "王希吕",
        "dynasty": "宋",
        "type": "诗",
        "rhythmic": "",
        "title": "湖山十咏  其九",
        "preface": "",
        "paragraphs": [
            "荷花过眼作鲜妍，小艇初疑久自便。",
            "日日孤山山下路，红菱白藕不论钱。"
        ],
        "notes": "",
        "id": "b3e3f501f5528e981ad47717bec6c39d"
    },
    {
        "author": "王希吕",
        "dynasty": "宋",
        "type": "诗",
        "rhythmic": "",
        "title": "湖山十咏  其一〇",
        "preface": "",
        "paragraphs": [
            "窗外平畴交远风，豆花成实谷苗丰。",
            "向来河朔经行地，尽在江南烟雨中。"
        ],
        "notes": "",
        "id": "9a601bdd7696100df74e3afbdc30fb7f"
    },
    {
        "author": "王希吕",
        "dynasty": "宋",
        "type": "诗",
        "rhythmic": "",
        "title": "本觉寺三过堂",
        "preface": "",
        "paragraphs": [
            "门外惊风吹细沙，入门水气湛清华。",
            "呼童试向林间看，岩桂应开第二花。"
        ],
        "notes": "",
        "id": "95cc166241c3faa019713f4fd290d270"
    },
    {
        "author": "王希吕",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "燕居九见岁华周，晚得湖湘斗大州。"
        ],
        "notes": "",
        "id": "620bf85faeee7e0793ac40773e818e78"
    }
]