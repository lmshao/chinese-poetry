[
    {
        "author": "王文卿",
        "dynasty": "宋",
        "type": "诗",
        "rhythmic": "",
        "title": "以二十八字为吾婿他日嘱仲和书付梅隐袁庭植",
        "preface": "",
        "paragraphs": [
            "吾法元来不妄传，信知道法妙玄玄。",
            "君家自是神仙种，管取儿孙代代贤。"
        ],
        "notes": "",
        "id": "3caf5d4619b99a27016c459df2b0ad47"
    },
    {
        "author": "王文卿",
        "dynasty": "宋",
        "type": "诗",
        "rhythmic": "",
        "title": "逍遥峰",
        "preface": "",
        "paragraphs": [
            "耸汉仙峰一柱清，晴春登览四山明。",
            "祥云昼护神光现，瑞月宵临法乐鸣。",
            "华子冈头灵运赋，七星杉下蔡经盟。",
            "慨思今古无穷事，那得逍遥自在情。"
        ],
        "notes": "",
        "id": "77cff8f38d77ec0755ba0d0889f1d106"
    },
    {
        "author": "王文卿",
        "dynasty": "宋",
        "type": "诗",
        "rhythmic": "",
        "title": "题棺木",
        "preface": "",
        "paragraphs": [
            "我身是假，松板非真。",
            "牢笼俗眼，跳出红尘。"
        ],
        "notes": "",
        "id": "6ec8fe4180983d7fe5d540e44097432f"
    },
    {
        "author": "王文卿",
        "dynasty": "宋",
        "type": "诗",
        "rhythmic": "",
        "title": "麻姑坛",
        "preface": "",
        "paragraphs": [
            "漉酒巾笼五岳冠，懒携琴鹤上朝端。",
            "丹房昼睡烟霞暖，紫府夜归星斗寒。",
            "诗就几教山鬼泣，剑灵那许俗人看。",
            "麻姑报道桑田变，一曲仙棋尚未残。"
        ],
        "notes": "",
        "id": "da92003590459b282c8463e7eece22c6"
    },
    {
        "author": "王文卿",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "红尘富贵无心恋，紫府真仙有志攀。"
        ],
        "notes": "",
        "id": "37b6c98a813cc8227dbb48b857ec1579"
    },
    {
        "author": "王文卿",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "报国有谁能仗节，升天由此可无梯。"
        ],
        "notes": "",
        "id": "293a1dab1cd677611655c280dc081615"
    }
]