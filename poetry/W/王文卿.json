[
    {
        "author": "王文卿",
        "dynasty": "宋",
        "type": "诗",
        "rhythmic": "",
        "title": "以二十八字为吾婿他日嘱仲和书付梅隐袁庭植",
        "preface": "",
        "paragraphs": [
            "吾法元来不妄传，信知道法妙玄玄。",
            "君家自是神仙种，管取儿孙代代贤。"
        ],
        "notes": "",
        "id": "06410556ef01bb56048c7f6c28487519"
    },
    {
        "author": "王文卿",
        "dynasty": "宋",
        "type": "诗",
        "rhythmic": "",
        "title": "逍遥峰",
        "preface": "",
        "paragraphs": [
            "耸汉仙峰一柱清，晴春登览四山明。",
            "祥云昼护神光现，瑞月宵临法乐鸣。",
            "华子冈头灵运赋，七星杉下蔡经盟。",
            "慨思今古无穷事，那得逍遥自在情。"
        ],
        "notes": "",
        "id": "bebb04f3a2b88b4ebe0a7f43a290eabd"
    },
    {
        "author": "王文卿",
        "dynasty": "宋",
        "type": "诗",
        "rhythmic": "",
        "title": "题棺木",
        "preface": "",
        "paragraphs": [
            "我身是假，松板非真。",
            "牢笼俗眼，跳出红尘。"
        ],
        "notes": "",
        "id": "b04a0ad5a677b5176032213050ab9bd3"
    },
    {
        "author": "王文卿",
        "dynasty": "宋",
        "type": "诗",
        "rhythmic": "",
        "title": "麻姑坛",
        "preface": "",
        "paragraphs": [
            "漉酒巾笼五岳冠，懒携琴鹤上朝端。",
            "丹房昼睡烟霞暖，紫府夜归星斗寒。",
            "诗就几教山鬼泣，剑灵那许俗人看。",
            "麻姑报道桑田变，一曲仙棋尚未残。"
        ],
        "notes": "",
        "id": "e2109c64e3fa6bd6c7875b910d0c8cf6"
    },
    {
        "author": "王文卿",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "红尘富贵无心恋，紫府真仙有志攀。"
        ],
        "notes": "",
        "id": "81f3b9f893dc0ae5cf6428249815761e"
    },
    {
        "author": "王文卿",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "报国有谁能仗节，升天由此可无梯。"
        ],
        "notes": "",
        "id": "0a768d6ef13213c1d8c708775bf51592"
    }
]