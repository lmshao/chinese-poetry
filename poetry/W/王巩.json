[
    {
        "author": "王巩",
        "dynasty": "宋",
        "type": "诗",
        "rhythmic": "",
        "title": "挽苏黄门子由  其一",
        "preface": "",
        "paragraphs": [
            "忆昔持风宪，防微意独深。",
            "一时经国虑，千载爱君心。",
            "坤道存终始，乾纲正古今。",
            "当时人物尽，惆怅独知音。"
        ],
        "notes": "",
        "id": "c8fa8771ab2e99bdab232a29972d6fae"
    },
    {
        "author": "王巩",
        "dynasty": "宋",
        "type": "诗",
        "rhythmic": "",
        "title": "挽苏黄门子由  其二",
        "preface": "",
        "paragraphs": [
            "已矣东门路，空悲未尽情。",
            "交亲逾四纪，忧患共平生。",
            "此去音容隔，徒多涕泪横。",
            "蜀山千万叠，何处是佳城。"
        ],
        "notes": "",
        "id": "569673844dfbc2512cc417833aa31053"
    },
    {
        "author": "王巩",
        "dynasty": "宋",
        "type": "诗",
        "rhythmic": "",
        "title": "挽苏黄门子由  其三",
        "preface": "",
        "paragraphs": [
            "静者宜膺寿，胡为忽梦楹。",
            "伤嗟见行路，优典识皇情。",
            "徒泣巴山路，终悲蜀道程。",
            "弟兄仁达意，千古各垂名。"
        ],
        "notes": "",
        "id": "6722d1b8ff92d51b6916ef0bb0bce520"
    },
    {
        "author": "王巩",
        "dynasty": "宋",
        "type": "诗",
        "rhythmic": "",
        "title": "萧相楼",
        "preface": "",
        "paragraphs": [
            "卢杞奸邪四海忧，相君邦国自同休。",
            "分符朝去云中阙，开府南来江上州。",
            "百尺楼高瞻故国，九华山色倚晴眸。",
            "定知直道传千古，杜牧文章在上头。"
        ],
        "notes": "",
        "id": "2302453eec8b4a7cdf32a5ea0e233b27"
    },
    {
        "author": "王巩",
        "dynasty": "宋",
        "type": "诗",
        "rhythmic": "",
        "title": "过池阳",
        "preface": "",
        "paragraphs": [
            "不见当年两翰林，江天为我结层阴。",
            "九华门外柳三丈，萧相楼前松十寻。"
        ],
        "notes": "",
        "id": "02fd05878a4ec9816f8812d194576afd"
    },
    {
        "author": "王巩",
        "dynasty": "宋",
        "type": "诗",
        "rhythmic": "",
        "title": "寄山谷",
        "preface": "",
        "paragraphs": [
            "北海未常樽有酒，冯驩何止食无鱼。",
            "黔州椀脱无蒸餠，自合官称削校书。"
        ],
        "notes": "",
        "id": "d2ecf6e57ae316e36094255909bde7e5"
    },
    {
        "author": "王巩",
        "dynasty": "宋",
        "type": "诗",
        "rhythmic": "",
        "title": "齐山僧舍",
        "preface": "",
        "paragraphs": [
            "竹密通幽境，横桥逐涧斜。",
            "阴崖耸珪壁，古蔓引龙蛇。",
            "寺僻虚僧磬，亭荒足兔罝。",
            "紫微今不见，著意采黄花。"
        ],
        "notes": "",
        "id": "b79670ca9e43f01f6aa0c9897f214347"
    },
    {
        "author": "王巩",
        "dynasty": "宋",
        "type": "诗",
        "rhythmic": "",
        "title": "全州卷烟阁",
        "preface": "",
        "paragraphs": [
            "长江萦村若练带，晴岫插天如画屏。",
            "山青水秀两奇绝，道人对此开禅扃。",
            "红尘一点飞不到，举手高可摩天星。"
        ],
        "notes": "",
        "id": "86543c7d8532be484af44704040ad3ef"
    },
    {
        "author": "王巩",
        "dynasty": "宋",
        "type": "诗",
        "rhythmic": "",
        "title": "湘山",
        "preface": "",
        "paragraphs": [
            "半岭风吹草木香，落阶花雨送春忙。",
            "从师远借云庵卧，还我平生午枕凉。",
            "莲社缁黄常得伴，鹿门妻子亦相将。",
            "化身欲似河东柳，更向山头望故乡。"
        ],
        "notes": "",
        "id": "fa0b14f60de3ac1aa20548c32ccaed60"
    },
    {
        "author": "王巩",
        "dynasty": "宋",
        "type": "诗",
        "rhythmic": "",
        "title": "寄桂州张谏议和永叔",
        "preface": "",
        "paragraphs": [
            "桂林太守几时行，泛汴桃花浪已腾。",
            "目极云阴低远树，夜寒风急乱春灯。",
            "巢鸣翡翠愁无限，水宿鸳鸯冷不胜。",
            "阳朔山前好峰岭，为公怜爱万千层。"
        ],
        "notes": "",
        "id": "9022f2f709994c1038df331d477a2867"
    },
    {
        "author": "王巩",
        "dynasty": "宋",
        "type": "诗",
        "rhythmic": "",
        "title": "欣欣亭",
        "preface": "",
        "paragraphs": [
            "清湘北郭崇岗路，松竹年来定几围。",
            "我亦临淮筑新宅，与君万里对柴扉。"
        ],
        "notes": "",
        "id": "528379b9f6d81fd627094a5470549212"
    },
    {
        "author": "王巩",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "春渍苔纹沿石塔，月含松韵杂琴声。"
        ],
        "notes": "",
        "id": "d32d357587e8b1b214fc1d7b17ccf0cd"
    },
    {
        "author": "王巩",
        "dynasty": "宋",
        "type": "诗",
        "rhythmic": "",
        "title": "题管圣浩蒲川归隠",
        "preface": "",
        "paragraphs": [
            "卜筑蒲川上，翛然远市廛。",
            "潮声书屋外，月影钓舟前。",
            "地僻红尘浄，沙平白鸟眠。",
            "此中幽适趣，不必问斜川。"
        ],
        "notes": "",
        "id": "45bc7585d5e0b11d81580459e82ad2c4"
    }
]