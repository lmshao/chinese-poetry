[
    {
        "author": "王氏",
        "dynasty": "宋",
        "type": "诗",
        "rhythmic": "",
        "title": "答弟逢原",
        "preface": "",
        "paragraphs": [
            "无求子乐我何悲，且与儿曹并日饥。",
            "子道合人终不苟，有求虽欲可从谁。"
        ],
        "notes": "",
        "id": "1fe1c097a6eb26150fb0014e8ca0a2e7"
    },
    {
        "author": "王氏",
        "dynasty": "宋",
        "type": "诗",
        "rhythmic": "",
        "title": "寄父",
        "preface": "",
        "paragraphs": [
            "西风不入小窗纱，秋气应怜我忆家。",
            "极目江南千里恨，依然和泪看黄花。"
        ],
        "notes": "",
        "id": "4c14fad92a5c34e74b2446274bfe4a70"
    },
    {
        "author": "王氏",
        "dynasty": "宋",
        "type": "诗",
        "rhythmic": "",
        "title": "戏咏白罗系髻",
        "preface": "",
        "paragraphs": [
            "香罗如雪缕新裁，惹在乌云不放回。",
            "还似远山秋水际，夜来吹散一枝梅。"
        ],
        "notes": "",
        "id": "d7f7d28f2e83437139efb7496f6ebc0e"
    },
    {
        "author": "王氏",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "不缘燕子穿帘幕，春去春来那得知。"
        ],
        "notes": "",
        "id": "633803e3a38e9e8158af76f21505fd3f"
    },
    {
        "author": "王氏",
        "dynasty": "宋",
        "type": "诗",
        "rhythmic": "",
        "title": "雪中观妓",
        "preface": "",
        "paragraphs": [
            "梁王宴罢下瑶台，窄窄红靴步雪来。",
            "恰似阳春三月暮，杨花飞处牡丹开。"
        ],
        "notes": "",
        "id": "59dd60393fb6fd07fb1403dad4ba6522"
    },
    {
        "author": "王氏",
        "dynasty": "宋",
        "type": "诗",
        "rhythmic": "",
        "title": "题清风岭崖石",
        "preface": "",
        "paragraphs": [
            "君王不幸妾当灾，弃女抛男逐马来。",
            "夫面不知何日见，妾身还是几时回。",
            "两行怨泪频偷滴，一对愁眉怎得开。",
            "遥望家乡何处是，存忘两字苦哀哉。"
        ],
        "notes": "",
        "id": "f9a347d28d886e1e53c47310b914d6a8"
    },
    {
        "author": "王氏",
        "dynasty": "唐",
        "type": "诗",
        "rhythmic": "",
        "title": "书石壁",
        "preface": "",
        "paragraphs": [
            "何事潘郎恋别筵，欢情未断妾心悬。",
            "汰王滩下相思处，猨叫山山月满船。"
        ],
        "notes": "",
        "id": "d8f5327be75940e0e14b5aa069a92fba"
    }
]