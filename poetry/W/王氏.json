[
    {
        "author": "王氏",
        "dynasty": "宋",
        "type": "诗",
        "rhythmic": "",
        "title": "答弟逢原",
        "preface": "",
        "paragraphs": [
            "无求子乐我何悲，且与儿曹并日饥。",
            "子道合人终不苟，有求虽欲可从谁。"
        ],
        "notes": "",
        "id": "c830ea047ebca397e132d8ce4fe3a11c"
    },
    {
        "author": "王氏",
        "dynasty": "宋",
        "type": "诗",
        "rhythmic": "",
        "title": "寄父",
        "preface": "",
        "paragraphs": [
            "西风不入小窗纱，秋气应怜我忆家。",
            "极目江南千里恨，依然和泪看黄花。"
        ],
        "notes": "",
        "id": "6c0a09c8ae70cea51c0136aa40ecf5c0"
    },
    {
        "author": "王氏",
        "dynasty": "宋",
        "type": "诗",
        "rhythmic": "",
        "title": "戏咏白罗系髻",
        "preface": "",
        "paragraphs": [
            "香罗如雪缕新裁，惹在乌云不放回。",
            "还似远山秋水际，夜来吹散一枝梅。"
        ],
        "notes": "",
        "id": "927f291b108dc7695f17f2ac01349c60"
    },
    {
        "author": "王氏",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "不缘燕子穿帘幕，春去春来那得知。"
        ],
        "notes": "",
        "id": "da0699f48fe8d474d9ea3db3494e5d26"
    },
    {
        "author": "王氏",
        "dynasty": "宋",
        "type": "诗",
        "rhythmic": "",
        "title": "雪中观妓",
        "preface": "",
        "paragraphs": [
            "梁王宴罢下瑶台，窄窄红靴步雪来。",
            "恰似阳春三月暮，杨花飞处牡丹开。"
        ],
        "notes": "",
        "id": "967072f8aaf6c2761fc71918f1ff02d2"
    },
    {
        "author": "王氏",
        "dynasty": "宋",
        "type": "诗",
        "rhythmic": "",
        "title": "题清风岭崖石",
        "preface": "",
        "paragraphs": [
            "君王不幸妾当灾，弃女抛男逐马来。",
            "夫面不知何日见，妾身还是几时回。",
            "两行怨泪频偷滴，一对愁眉怎得开。",
            "遥望家乡何处是，存忘两字苦哀哉。"
        ],
        "notes": "",
        "id": "cb5251ceccf955f72d3afe731c00ae9a"
    },
    {
        "author": "王氏",
        "dynasty": "唐",
        "type": "诗",
        "rhythmic": "",
        "title": "书石壁",
        "preface": "",
        "paragraphs": [
            "何事潘郎恋别筵，欢情未断妾心悬。",
            "汰王滩下相思处，猨叫山山月满船。"
        ],
        "notes": "",
        "id": "17390ec0e04831d3983d4c1f29e72687"
    }
]