[
    {
        "author": "王辟疆",
        "dynasty": "宋",
        "type": "诗",
        "rhythmic": "",
        "title": "游嵩山联句",
        "preface": "",
        "paragraphs": [
            "灵境中天秀，雄名古到今。",
            "位尊朝列岳，势重压千岑。",
            "静锁神仙宅，高盘宇宙心。",
            "孤棱标日月，绝仞倚戈坛。",
            "彩楝灵柯邃，层坛净刹深。",
            "民祈传觋语，国祀致君比。",
            "碑古宇生字，堂虚画蠹金。",
            "山呼曾荐寿，神降即为霖。",
            "事怪涂山石，形端玉女砧。",
            "峰峦排翠玉，滩濑漱呜琴。",
            "蕙帐人谁继，金泥迹可寻。",
            "唐经藏宝妙，魏殿想銮音。",
            "云作他方雨，松连别院阴。",
            "谷泉长浸斗，顶路欲扪参。",
            "探穴魂潜动，扪萝力不禁。",
            "箕熊分蚁垤，伊洛认蹄涔。",
            "鸟道樵夫去，龙潭驿使临。",
            "众仙停羽驾，昔帝俨宸襟。",
            "选胜先看记，乘危可作箴。",
            "天门开四极，树品冠双林。",
            "灵药看苗𣃁，香醪挈榼斟。",
            "道宫庭不扫，学馆突无黔。",
            "垄麦风摇浪，溪淙石耸簪。",
            "杂花春烂漫，老木夜萧森。",
            "夕照河光接，晴岚塔影侵。",
            "深崖藏积雪，虚壑响幽禽。",
            "溪月寒澄霁，岩烟暮杳沈。",
            "寺桥横䗖东，禅磬击谬琳。",
            "拂壁题新字，逢僧举旧吟。",
            "疲骖何处解，高阁在崎嵌。"
        ],
        "notes": "",
        "id": "355c52ee3fd7eaffd6adc1795e98e493"
    },
    {
        "author": "王辟疆",
        "dynasty": "宋",
        "type": "诗",
        "rhythmic": "",
        "title": "凉轩",
        "preface": "",
        "paragraphs": [
            "谿山环绕古城深，贤尹开轩日醉吟。",
            "大抵清虚虽得地，从来安静本由心。",
            "朝挥玉麈风生座，夜抚瑶琴月满襟。",
            "应笑陶潜种杨柳，五株门外不成阴。"
        ],
        "notes": "",
        "id": "528dad44fd9257649f694eb6e2054fe1"
    },
    {
        "author": "王辟疆",
        "dynasty": "宋",
        "type": "诗",
        "rhythmic": "",
        "title": "留题淡山岩",
        "preface": "",
        "paragraphs": [
            "洞府深沉别有天，石门相贯碧孱颜。",
            "凿开混沌千年窍，坼破蓬莱一朵山。",
            "日玩嵌空僧不厌，时探幽怪客忘还。",
            "若教元子当初到，肯使朝阳播世间。"
        ],
        "notes": "",
        "id": "8cc632a2ab6eb9710fb173d2525e087a"
    }
]