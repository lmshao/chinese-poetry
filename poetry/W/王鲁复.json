[
    {
        "author": "王鲁复",
        "dynasty": "唐",
        "type": "诗",
        "rhythmic": "",
        "title": "诣李侍郎",
        "preface": "",
        "paragraphs": [
            "文字元无底，功夫转到难。",
            "苦心三百首，暂请侍郎看。"
        ],
        "notes": "",
        "id": "731b037a668e824886b6c038d5b5989d"
    },
    {
        "author": "王鲁复",
        "dynasty": "唐",
        "type": "诗",
        "rhythmic": "",
        "title": "吊灵均",
        "preface": "",
        "paragraphs": [
            "万古汨罗深，骚人道不沈。",
            "明明唐日月，应见楚臣心。"
        ],
        "notes": "",
        "id": "8b17cd541c7ea3b9942bac8c22f9d442"
    },
    {
        "author": "王鲁复",
        "dynasty": "唐",
        "type": "诗",
        "rhythmic": "",
        "title": "吊韩侍郎",
        "preface": "",
        "paragraphs": [
            "星落少微宫，高人入古风。",
            "几年才子泪，并写五言中。"
        ],
        "notes": "",
        "id": "4f50921cda526e910965dc3f454028e3"
    },
    {
        "author": "王鲁复",
        "dynasty": "唐",
        "type": "诗",
        "rhythmic": "",
        "title": "故白岩禅师院",
        "preface": "",
        "paragraphs": [
            "能师还世名还在，空闭禅堂满院苔。",
            "花树不随人寂寞，数枝犹自出墙来。"
        ],
        "notes": "",
        "id": "8035ae05322a5a9db0c06d1f9c32b3d7"
    },
    {
        "author": "王鲁复",
        "dynasty": "唐",
        "type": "诗",
        "rhythmic": "",
        "title": "水楼",
        "preface": "",
        "paragraphs": [
            "山衔落日溪光动，岸转回风槛影浮。",
            "座内数声来远鹤，烟中一派辨孤舟。"
        ],
        "notes": "",
        "id": "9ecdf53cf582db0a07c48c73bc622e96"
    },
    {
        "author": "王鲁复",
        "dynasty": "唐",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "清泉遶屋澄心远，曙月衔山出定迟。"
        ],
        "notes": "",
        "id": "ed0fe6a1a55be4e21757dcb62c59c962"
    }
]