[
    {
        "author": "王光庭",
        "dynasty": "唐",
        "type": "诗",
        "rhythmic": "",
        "title": "奉和圣制荅张说扈从南出雀鼠谷",
        "preface": "",
        "paragraphs": [
            "省俗恩将遍，巡方路稍回。",
            "寒随汾谷尽，春逐晋郊来。",
            "云骑传行漏，烟旄引从台。",
            "惠风初应律，和气正调梅。",
            "雅颂通宸咏，天文接曙台。",
            "灞陵桃李色，应待日华开。"
        ],
        "notes": "",
        "id": "6bbfcab301da15bd9e11f4fc4ca0f082"
    },
    {
        "author": "王光庭",
        "dynasty": "唐",
        "type": "诗",
        "rhythmic": "",
        "title": "奉和圣制送张说巡边",
        "preface": "",
        "paragraphs": [
            "贤相德符充，朝推文武雄。",
            "海波先若镜，关草豫从风。",
            "钺助将军勇，威成天子功。",
            "琼章九霄发，锡宴五衢通。",
            "玉辗龙盘带，金装凤勒骢。",
            "虎貔纷儗儗，河洛振熊熊。",
            "戈剑千霜白，旌旗万火红。",
            "示刑夷夏变，流惠鬼方同。",
            "寇息军容偃，尘销朔野空。",
            "用师敷礼乐，非是为獯戎。"
        ],
        "notes": "",
        "id": "067b96e397b3770e671a7b3e6b40b524"
    }
]