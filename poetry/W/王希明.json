[
    {
        "author": "王希明",
        "dynasty": "唐",
        "type": "诗",
        "rhythmic": "",
        "title": "丹元子步天歌 东方七宿 一",
        "preface": "",
        "paragraphs": [
            "角，两星南北正直著，中有平道上天田，总是黑星两相连，别有一乌名进贤。",
            "平道右畔独渊然，最上三星周鼎形，角下天门左平星，双双横于库楼上，库楼十星屈曲明。",
            "楼中五柱十五星，三三相著如鼎形。",
            "其中四星别名衡，南门楼外两星横。"
        ],
        "notes": "",
        "id": "f05a41cf529e39fba4fbba977c54f4bd"
    },
    {
        "author": "王希明",
        "dynasty": "唐",
        "type": "诗",
        "rhythmic": "",
        "title": "丹元子步天歌 东方七宿 二",
        "preface": "",
        "paragraphs": [
            "亢，四星恰如弯弓状。",
            "大角一星直上明，折威七子亢下横。",
            "大角左右摄提星，三三相似如鼎形。",
            "折威下左顿顽星，两个斜安黄色精。",
            "顽下二星号阳门，色若顿顽直下𨀛。"
        ],
        "notes": "",
        "id": "7af098fbcda731579f092d67ca356305"
    },
    {
        "author": "王希明",
        "dynasty": "唐",
        "type": "诗",
        "rhythmic": "",
        "title": "丹元子步天歌 东方七宿 三",
        "preface": "",
        "paragraphs": [
            "氐，四星似斗侧量米。",
            "天乳氐上黑一星，世人不识称无名。",
            "一个招摇梗河上，梗河横列三星状。",
            "帝席三黑河之西，亢池六星近摄提。",
            "氐下众星骑官出，骑官之众二十七。",
            "三三相连十欠一，阵车氐下骑官次，骑官下三车骑位。",
            "天辐两星列阵傍，将军阵里振威霜。"
        ],
        "notes": "",
        "id": "14e298b8a51ef33e26901a374d9baf49"
    },
    {
        "author": "王希明",
        "dynasty": "唐",
        "type": "诗",
        "rhythmic": "",
        "title": "丹元子步天歌 东方七宿 四",
        "preface": "",
        "paragraphs": [
            "房，四星直下主明堂。",
            "键闭一黄斜向上，钩铃两个近其傍。",
            "罸有三星植键上，两咸夹罸似房状。",
            "房下一星号为日，从官两个日下出。",
            "。"
        ],
        "notes": "",
        "id": "a4d460948fb1a38f47d2a357dbbe8f02"
    },
    {
        "author": "王希明",
        "dynasty": "唐",
        "type": "诗",
        "rhythmic": "",
        "title": "丹元子步天歌 东方七宿 五",
        "preface": "",
        "paragraphs": [
            "心，三星中央色最深。",
            "下有种卒共十二，三三相聚心下是。"
        ],
        "notes": "",
        "id": "a5daf0db362928e114d481ebb9b80eaf"
    },
    {
        "author": "王希明",
        "dynasty": "唐",
        "type": "诗",
        "rhythmic": "",
        "title": "丹元子步天歌 东方七宿 六",
        "preface": "",
        "paragraphs": [
            "尾，九星如钩苍龙尾。",
            "下头五点号龟星，尾上天江四横是。",
            "尾东一个名傅说，傅说东畔一鱼子。",
            "龟西一室是神宫，所以列在后妃中。"
        ],
        "notes": "",
        "id": "d80706bf77f5f2353ef54a04c8011541"
    },
    {
        "author": "王希明",
        "dynasty": "唐",
        "type": "诗",
        "rhythmic": "",
        "title": "丹元子步天歌 东方七宿 七",
        "preface": "",
        "paragraphs": [
            "箕，四星形状如簸箕。",
            "箕下三星名木杵，箕前一黑是糠皮。"
        ],
        "notes": "",
        "id": "e89188b14838639739d823ff258a6ec6"
    },
    {
        "author": "王希明",
        "dynasty": "唐",
        "type": "诗",
        "rhythmic": "",
        "title": "丹元子步天歌 北方七宿 一",
        "preface": "",
        "paragraphs": [
            "斗，六星其状似北斗。",
            "魁上建星三相对，天弁建上三三九。",
            "斗下圆安十四星，虽然名鼈贯索形。",
            "天鸡建背双黑星，天籥柄前八黄精，狗国四方鸡下生。",
            "天渊十星鼈东边，更有两狗斗魁前，农家丈人狗下眠，天渊十黄狗色玄。"
        ],
        "notes": "",
        "id": "d7810618d07c05a572e84fc3a9f3378c"
    },
    {
        "author": "王希明",
        "dynasty": "唐",
        "type": "诗",
        "rhythmic": "",
        "title": "丹元子步天歌 北方七宿 二",
        "preface": "",
        "paragraphs": [
            "牛，六星近在河岸头。",
            "头上虽然有两角，腹下从来欠一脚。",
            "牛下九黑是天田，田下三三九坎连。",
            "牛上直建三河鼓，鼓上三星号织女。",
            "左旗右旗各九星，河鼓两畔右边明。",
            "更有四黄名天桴，河鼓直下如连珠，罗堰三乌牛东居。",
            "渐台四星似口形，辇道渐台在何许，欲得见时近织女。"
        ],
        "notes": "",
        "id": "57b61db6663607ba82284b866d21a4fb"
    },
    {
        "author": "王希明",
        "dynasty": "唐",
        "type": "诗",
        "rhythmic": "",
        "title": "丹元子步天歌 北方七宿 三",
        "preface": "",
        "paragraphs": [
            "女，四星如箕主嫁娶。",
            "十二诸国在下陈，先从越国向东论。",
            "东西两周次二秦，雍州南下双鴈门。",
            "代国向西一晋伸，韩魏各一晋北轮。",
            "楚之一国魏西屯，楚城南畔独燕军。",
            "燕西一郡是齐邻，齐北两邑平原君。",
            "欲知郑在越下存，十六黄星细区分。",
            "五个离珠女上星，败瓜珠上瓠瓜生。",
            "两个各五瓠瓜明，天津九个弹弓形。",
            "两星入午河中横，四个奚仲天津上，七个仲侧扶筐星。"
        ],
        "notes": "",
        "id": "d6e619b5957b6fe9d9365ce3d36e7754"
    },
    {
        "author": "王希明",
        "dynasty": "唐",
        "type": "诗",
        "rhythmic": "",
        "title": "丹元子步天歌 北方七宿 四",
        "preface": "",
        "paragraphs": [
            "虚，上下各一如连珠。",
            "命禄危非虚上呈，虚危之下哭泣星。",
            "哭泣双双下垒城，天垒团圆十三星，败臼四星城下横，臼西三个离瑜明。"
        ],
        "notes": "",
        "id": "95ff5ae74af6c807416730d1b74f9f9b"
    },
    {
        "author": "王希明",
        "dynasty": "唐",
        "type": "诗",
        "rhythmic": "",
        "title": "丹元子步天歌 北方七宿 五",
        "preface": "",
        "paragraphs": [
            "危，三星不直旧先知。",
            "危上五黑号人星，人畔三五杵臼形。",
            "人上七乌号车府，府上天钩九黄晶。",
            "钩上五鵶字造父，危下四星号坟墓。",
            "墓下四星斜虚梁，十个天钱梁下黄。",
            "墓傍两星能盖屋，身著黑衣危下宿。"
        ],
        "notes": "",
        "id": "2077842e6637590700d8a40b9877f6f0"
    },
    {
        "author": "王希明",
        "dynasty": "唐",
        "type": "诗",
        "rhythmic": "",
        "title": "丹元子步天歌 北方七宿 六",
        "preface": "",
        "paragraphs": [
            "室，两星上有离宫出。",
            "遶室三双有六星，下头六个雷电形。",
            "垒壁陈次十二星，十二两头大似升。",
            "阵下分布羽林军，四十五卒三为群。",
            "壁西星多难论，子细历历看区分。",
            "三粒黄金名𫓧钺，一颗真珠北落门。",
            "门东八魁九个子，门西一宿天纲是。",
            "电傍两星土功吏，腾蛇室上二十二。"
        ],
        "notes": "",
        "id": "0f20fa27e54edd56d676a6b3b5eefada"
    },
    {
        "author": "王希明",
        "dynasty": "唐",
        "type": "诗",
        "rhythmic": "",
        "title": "丹元子步天歌 北方七宿 七",
        "preface": "",
        "paragraphs": [
            "壁，两星下头是霹雳。",
            "霹雳五星横著行，云雨次之口四方。",
            "壁上天廐十圆黄，𫓧锧五星羽林傍。"
        ],
        "notes": "",
        "id": "06c5f1bdffd6d4b0984334b140b28821"
    },
    {
        "author": "王希明",
        "dynasty": "唐",
        "type": "诗",
        "rhythmic": "",
        "title": "丹元子步天歌 西方七宿 一",
        "preface": "",
        "paragraphs": [
            "奎，腰细头尖似破鞋。",
            "一十六星遶鞋生，外屏七乌奎下横。",
            "屏下七星天溷明，司空左畔土之精。",
            "奎上一宿军南门，河中六个阁道形。",
            "附路一星傍道明，五个吐花王良星，良星近上一策名。"
        ],
        "notes": "",
        "id": "37a6d2061fc235e660b349e921e289f5"
    },
    {
        "author": "王希明",
        "dynasty": "唐",
        "type": "诗",
        "rhythmic": "",
        "title": "丹元子步天歌 西方七宿 二",
        "preface": "",
        "paragraphs": [
            "娄，三星不匀近一头。",
            "左更右更乌夹娄，天仓六个娄下头。",
            "天庾四星仓东脚，娄上十一将军侯。"
        ],
        "notes": "",
        "id": "d23c0a8d9d6806119f6c999a13857d78"
    },
    {
        "author": "王希明",
        "dynasty": "唐",
        "type": "诗",
        "rhythmic": "",
        "title": "丹元子步天歌 西方七宿 三",
        "preface": "",
        "paragraphs": [
            "胃，三星鼎足河之次。",
            "天廪胃下斜四星，天囷十三如乙形。",
            "河中八星名太陵，陵北九个天船名。",
            "陵中积尸一个星，积水船中一黑精。"
        ],
        "notes": "",
        "id": "7a7c0154577812af7b2b60327a8504ed"
    },
    {
        "author": "王希明",
        "dynasty": "唐",
        "type": "诗",
        "rhythmic": "",
        "title": "丹元子步天歌 西方七宿 四",
        "preface": "",
        "paragraphs": [
            "昴，七星一聚实不少。",
            "阿西月东各一星，月下五黄天阴名。",
            "阴下六乌刍藁营，营南十六天苑形。",
            "河里六星名卷舌，舌中黑点天谗星，砺石舌傍斜四丁。",
            "。"
        ],
        "notes": "",
        "id": "bfc6598042b4fc091a979ed3d51db4f3"
    },
    {
        "author": "王希明",
        "dynasty": "唐",
        "type": "诗",
        "rhythmic": "",
        "title": "丹元子步天歌 西方七宿 五",
        "preface": "",
        "paragraphs": [
            "毕，恰似爪叉八星出。",
            "附耳毕股一星光，天街两星毕背傍。",
            "天节耳下八乌幢，毕下横列六诸王。",
            "王下四皂天高星，节下团圆九州城。",
            "毕口斜对五车口，车有三柱任纵横。",
            "车中五个天潢精，潢畔咸池三黑星。",
            "天关一星车脚边，参旗九个参车间，旗下直建九斿连，斿下十三乌天园，九斿天园参脚边。"
        ],
        "notes": "",
        "id": "e1670a566b504e39daa92a62a0975e00"
    },
    {
        "author": "王希明",
        "dynasty": "唐",
        "type": "诗",
        "rhythmic": "",
        "title": "丹元子步天歌 西方七宿 六",
        "preface": "",
        "paragraphs": [
            "觜，三星相近作参蘂。",
            "觜上坐旗真指天，尊卑之位九相连。",
            "司怪曲立坐旗边，四鵶大近井钺前。"
        ],
        "notes": "",
        "id": "590e8e65dbc472f763990236ab8582eb"
    },
    {
        "author": "王希明",
        "dynasty": "唐",
        "type": "诗",
        "rhythmic": "",
        "title": "丹元子步天歌 西方七宿 七",
        "preface": "",
        "paragraphs": [
            "参，总有十星觜相侵。",
            "两肩䨥足三为心，伐有三星足里深。",
            "玉井四星右足阴，屏星两扇井南襟。",
            "军井四星屏上吟，左足下四天厕临，厕下一物天屎沉。"
        ],
        "notes": "",
        "id": "155d5c396f4fe9ddfad444964f098c45"
    },
    {
        "author": "王希明",
        "dynasty": "唐",
        "type": "诗",
        "rhythmic": "",
        "title": "丹元子步天歌 南方七宿 一",
        "preface": "",
        "paragraphs": [
            "井，八星横列河中净。",
            "一星名钺井边安，两河各三南北正。",
            "天樽三星井上头，樽上横列五诸侯。",
            "侯上北河西积水，欲觅积薪东畔是。",
            "钺下四星名水府，水位东边四星序。",
            "四渎横列南河里，南河下头是军市。",
            "军市团圆十三星，中有一个野鸡精。",
            "孙子丈人市下列，各立两星从东说。",
            "阙丘二个南河东，丘下一狼光蒙茸。",
            "左畔九个弯弧弓，一矢拟射顽狼胸。",
            "有个老人南极中，春秋出入寿无穷。"
        ],
        "notes": "",
        "id": "d091f714129011500e14071707a6829b"
    },
    {
        "author": "王希明",
        "dynasty": "唐",
        "type": "诗",
        "rhythmic": "",
        "title": "丹元子步天歌 南方七宿 二",
        "preface": "",
        "paragraphs": [
            "鬼，四星册方似木柜。",
            "中央白者积尸气，鬼上四星是爟位。",
            "天狗七星鬼下是，外厨六间柳是次。",
            "天社六个弧东倚，社东一星是天纪。"
        ],
        "notes": "",
        "id": "3ab16b2f1f6580f86a431956cf132cc8"
    },
    {
        "author": "王希明",
        "dynasty": "唐",
        "type": "诗",
        "rhythmic": "",
        "title": "丹元子步天歌 南方七宿 三",
        "preface": "",
        "paragraphs": [
            "柳，八星曲头垂似柳。",
            "近上三星号为酒，享宴大酺五星守。"
        ],
        "notes": "",
        "id": "0c67a9667af50f72039e523023ee385f"
    },
    {
        "author": "王希明",
        "dynasty": "唐",
        "type": "诗",
        "rhythmic": "",
        "title": "丹元子步天歌 南方七宿 四",
        "preface": "",
        "paragraphs": [
            "星，七星如钩柳下生。",
            "星上十七轩辕形，轩辕东头四内平。",
            "平下三个名天相，相下稷星横五灵。"
        ],
        "notes": "",
        "id": "de314055f23731835092934e2adb635b"
    },
    {
        "author": "王希明",
        "dynasty": "唐",
        "type": "诗",
        "rhythmic": "",
        "title": "丹元子步天歌 南方七宿 五",
        "preface": "",
        "paragraphs": [
            "张，六星似轸在星傍。",
            "张下只是有天庙，十四之星册四方。",
            "长垣少微虽向上，星数歌在太微傍，天尊一星直上黄。"
        ],
        "notes": "",
        "id": "6b6c533046dabf3fa761c5aaca8c357c"
    },
    {
        "author": "王希明",
        "dynasty": "唐",
        "type": "诗",
        "rhythmic": "",
        "title": "丹元子步天歌 南方七宿 六",
        "preface": "",
        "paragraphs": [
            "翼，二十二星大难识。",
            "上五下五横著行，中心六个恰如张。",
            "更有六星在何许？三三相连张畔附。",
            "必若不能分处所，更请向前看野取。",
            "五个黑星翼下头。",
            "欲知名字是东瓯。"
        ],
        "notes": "",
        "id": "a4226e05fddc7d180436ff88146fde7b"
    },
    {
        "author": "王希明",
        "dynasty": "唐",
        "type": "诗",
        "rhythmic": "",
        "title": "丹元子步天歌 南方七宿 七",
        "preface": "",
        "paragraphs": [
            "轸，四星似张翼相近，中央一个长沙子。",
            "左辖附两星，军门两黄近翼是。",
            "门下四个主司空，门东七乌青丘子。",
            "青丘之下名器府，器府之星三十二。",
            "以上便为太微宫，黄道向上看取是。",
            "（以上二十八首均录自郑樵《通志》卷三八《天文略》第一）。"
        ],
        "notes": "",
        "id": "f2b8024feef49e16e4c885a18134dc4d"
    },
    {
        "author": "王希明",
        "dynasty": "唐",
        "type": "诗",
        "rhythmic": "",
        "title": "丹元子步天歌 太微宫",
        "preface": "",
        "paragraphs": [
            "上元太微宫，昭昭列象布苍穹。",
            "端门只是门之中，左右执法门西东。",
            "门左皂衣一谒者，以次即是乌三公。",
            "三黑九卿公背傍，五黑诸侯卿后行。",
            "四个门西主轩屏，五帝内坐于中正。",
            "幸臣太子幷从官，乌列帝后从东定。",
            "郎将虎贲居左右，常陈郎位居其后。",
            "常陈七星不相误，郎位陈东一十五。",
            "两面宫垣十星布，左右执法是其数。",
            "宫外明堂布政宫，三个灵台候云雨。",
            "少微四星西南隅，长垣䨥䨥微西居。",
            "北门西外接三台，与垣相对无兵灾。"
        ],
        "notes": "",
        "id": "6fa416f05210dbb8a99587cd523a91f2"
    },
    {
        "author": "王希明",
        "dynasty": "唐",
        "type": "诗",
        "rhythmic": "",
        "title": "丹元子步天歌 北极紫微宫",
        "preface": "",
        "paragraphs": [
            "中元北极紫微宫，北极五星在其中。",
            "大帝之坐第二珠，第三之星庶子居。",
            "第一号曰为太子，四为后宫五天枢。",
            "（一云：「第三明者帝之居，第四名曰四庶子，最小第五天之枢。",
            "」）左右四星是四辅，天一太一当门路。",
            "左枢右枢夹南门，两面营卫一十五。",
            "上宰少尉两相对，少宰上辅次少辅。",
            "上卫少卫次上丞，后门东边大赞府。",
            "门西唤作一少丞，以次却向前门数。",
            "阴德门里两黄聚，尚书以次其位五。",
            "女史柱史各一户，御女四星五天柱。",
            "大理两星阴德边，勾陈尾指北极颠，勾陈六星六甲前。",
            "天皇独在勾陈里，五帝内坐后门是。",
            "华盖幷杠十六星，杠作柄象盖伞形。",
            "盖上连连九个星，名曰传舍如连丁。",
            "垣外左右各六珠，右是内阶左天厨。",
            "阶前八星名八谷，厨下五个天棓宿。",
            "天床六星左枢在，内厨相星右枢对。",
            "文昌斗上半月形，希疎分明六个星。",
            "文昌之下曰三公，太尊只向三公明。",
            "天牢六星太尊边，太阳之守四势前。",
            "一个宰相太阳侧，更有三公相西偏，即是玄戈一星圆。",
            "天理四星斗里暗，辅星近著开阳淡。",
            "（一本云：「文昌之下三师名，天牢六星四势前。",
            "更有三公相西偏，即是太阳一星圆。",
            "天理四星斗里暗，辅星近著闿阳淡。",
            "」）北斗之宿七星明，第一主帝名枢精，第二第三璇玑星，第四名权第五衡，闿阳摇光六七名。"
        ],
        "notes": "",
        "id": "15f38eb6802a42f07f26f7c3beb038b7"
    },
    {
        "author": "王希明",
        "dynasty": "唐",
        "type": "诗",
        "rhythmic": "",
        "title": "丹元子步天歌 天市垣",
        "preface": "",
        "paragraphs": [
            "下垣一宫名天市，两扇垣墙二十二。",
            "当门六角黑市楼，门左两星是车肆。",
            "两个宗正四宗人，宗星一䨥亦依次。",
            "帛度两星屠肆前，候星还在帝坐边。",
            "帝坐一星常光明，四个微茫宦者星。",
            "以次两星名列肆，斗斛帝前依其次，斗是五星斛是四。",
            "垣北九个贯索星，索口横者七公成。",
            "天纪恰似七公形，数著分明多两星。",
            "纪北三星名女床，此坐还依织女傍。",
            "三元之象无相侵，二十八宿随其阴。",
            "水火土木幷与金，以次别有五行分。",
            "（以上三首录《通志》卷三九《天文略》第二）（按：〖1〗《崇文总目》辑本卷四《天文占书类》有「《丹元子步天歌》一卷，王希明撰」。",
            "〖2〗《新唐书·艺文志》「天文类」云：「王希明《丹元步天歌》一卷。",
            "」）（〖3〗黄伯思《东观余论》卷下《校正〈崇文总目〉十七条》云：「《丹元子步天歌》，此但记列星所在，并其象数，使人易识耳，非占说也。",
            "」〖4〗郑樵《通志·天文略》云：「隋有丹元子者，隐者之流也。",
            "不知名氏，作《步天歌》，见者可以观象焉。",
            "王希明纂汉晋志以释之，《唐书》误以为王希明也。",
            "……此本只传灵台，不传人间，术家秘之，名曰《鬼料窍》。",
            "世有数本，不胜其讹，今则取之，仰观以从稽定。",
            "」〖5〗晁公武《郡斋读书志》〖袁本〗卷三上录《步天歌》一卷：「右未详撰人。",
            "二十八宿地歌也。",
            "三垣颂、五星凌犯赋于后。",
            "或云唐王希明，自号丹元子。",
            "」〖6〗王应麟《困学纪闻》卷九《天道》云：「《步天歌》，《唐志》谓王希明丹元子。",
            "今本司天右拾遗内供奉王希明撰，乔令来注。",
            "二十八宿歌、三垣颂，五行吟，总为一卷。",
            "」次引郑樵之说，末谓「然则王希明丹元子盖二人也」。",
            "〖7〗钱大昕《十驾斋养新录》卷十四云：「《丹元子步天歌》，不著撰人姓名。",
            "相传以为唐王希明所撰。",
            "郑樵独非之。",
            "以为丹元子隋之隐者，与希明各是一人。",
            "然歌词浅陋，不似隋人文字，《隋书·经籍志》亦无此书，其非隋人明矣。",
            "古天文家未有以太微、天市配紫宫为三垣者。",
            "《太史公书》，太微属南宫，天市属东宫。",
            "《晋》、《隋》二志，则分中外宫与二十八宿为三列、而太微、天市杂敍于中宫之次。",
            "使丹元子果隋人，则唐初李淳风修《隋志》，何不一述三垣之说乎？",
            "渔仲好异而无识，欲取俚鄙之歌，驾乎前志之上，所谓弃周鼎而宝康瓠者也。",
            "」〖8〗沈曾植《海日楼札丛》卷三云：「世或谓《丹元子步天歌》是隋时人作，郑渔仲《天文略》亦谓丹元子隋人撰歌，王希明唐人撰释。",
            "然《通志》天文书目：《丹元子步天歌》一卷，注云：『唐右拾遗内供奉王希明撰。",
            "』固无丹元子隋人之说也。",
            "《唐志》五行类，王希明《太一金镜式经》十卷，注『开元中诏撰』则希明乃术数学家，非天文专家。",
            "」〖9〗罗振玉《雪堂校刊群书敍录》卷下云：「郑氏《通志·天文略》谓撰《步天歌》之丹元子乃隋人，于前藉无征，恐未可信。",
            "」）。"
        ],
        "notes": "",
        "id": "48b16b89d5a95cc3c2659a7517a2ed4f"
    }
]