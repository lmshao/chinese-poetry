[
    {
        "author": "武少仪",
        "dynasty": "唐",
        "type": "诗",
        "rhythmic": "",
        "title": "和权载之离合诗",
        "preface": "",
        "paragraphs": [
            "少年慕时彦，小悟文多变。",
            "木铎比群英，八方流德声。",
            "雷陈美交契，雨雪音尘继。",
            "恩顾各飞翔，因诗覩瑰丽。",
            "傅野绝遗贤，人希有盛迁。",
            "早钦风与雅，日咏赠酬篇。"
        ],
        "notes": "",
        "id": "2f9a8a8729212c802b95718690418d91"
    },
    {
        "author": "武少仪",
        "dynasty": "唐",
        "type": "诗",
        "rhythmic": "",
        "title": "诸葛丞相庙",
        "preface": "",
        "paragraphs": [
            "执简焚香入庙门，武侯神象俨如存。",
            "因机定蜀延衰汉，以计连吴振弱孙。",
            "欲尽智能倾僭盗，善持忠节转庸昏。",
            "宣王请战贻巾帼，始见才吞亦气吞。"
        ],
        "notes": "",
        "id": "e4774c792905ab5421627bfd9a0a07e0"
    }
]