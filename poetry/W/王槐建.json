[
    {
        "author": "王槐建",
        "dynasty": "宋",
        "type": "词",
        "rhythmic": "水龙吟",
        "title": "",
        "preface": "",
        "paragraphs": [
            "武夷一片闲云，被风吹落清原顶。",
            "溪梅馥馥，飞来相傍，不嫌凄冷。",
            "瓦釜争鸣，丝桐一曲，满城倾听。",
            "奈阳春未了，骊驹已驾，桐阴底、梦魂醒。",
            "何限吟笺赋笔，甚乡心、分却清兴。",
            "鳌峰胜处，遥知风月，属谁管领。",
            "邂逅何时，无穷事业，有穷光景。",
            "但相期、不负初心，此外分、皆前定。"
        ],
        "notes": "",
        "id": "0a60e975ab5e6c2d5fd008bb18d3cadb"
    }
]