[
    {
        "author": "王翰",
        "dynasty": "宋",
        "type": "诗",
        "rhythmic": "",
        "title": "司空侍郎故居",
        "preface": "",
        "paragraphs": [
            "西风策马问王官，松径萦纡上百盘。",
            "泉响夜潭穿石窦，峰高天柱矗云端。",
            "一鸣共许才华旧，三诏方知节操寒。",
            "花落鸟啼人不见，休休亭上倚阑干。"
        ],
        "notes": "",
        "id": "36f0112d883e92cb07e096d833e15838"
    },
    {
        "author": "王翰",
        "dynasty": "唐",
        "type": "诗",
        "rhythmic": "",
        "title": "相和歌辞 饮马长城窟行",
        "preface": "",
        "paragraphs": [
            "长安少年无远图，一生惟羡执金吾。",
            "骐𬴊前殿拜天子，走马为君西击胡。",
            "胡沙猎猎吹人面，汉虏相逢不相见。",
            "遥闻鼙鼓动地来，传道单于夜犹战。",
            "此时顾恩宁顾身，为君一行摧万人。",
            "壮士挥戈回白日，单于溅血染朱轮。",
            "回来饮马长城窟，长安道傍多白骨。",
            "问之耆老何代人，云是秦王筑城卒。",
            "黄昏塞北无人烟，鬼哭啾啾声沸天。",
            "无罪见诛功不赏，孤魂流落此城边。",
            "当昔秦王按劒起，诸侯膝行不敢视。",
            "富国彊兵二十年，筑怨兴徭九千里。",
            "秦王筑城何太愚，天实亡秦非北胡。",
            "一朝祸起萧墙内，渭水咸阳不复都。"
        ],
        "notes": "",
        "id": "660da1e353d01b48a4dae7e8771a4438"
    },
    {
        "author": "王翰",
        "dynasty": "唐",
        "type": "诗",
        "rhythmic": "",
        "title": "相和歌辞 蛾眉怨",
        "preface": "",
        "paragraphs": [
            "君不见宜春苑中九华殿，飞阁连连直如发。",
            "白日全含朱鸟窗，流云半入苍龙阙。",
            "宫中彩女夜无事，学凤吹箫弄清越。",
            "珠帘北卷待凉风，绣户南开向明月。",
            "忽闻天子忆蛾眉，宝凤衔花揲两螭。",
            "传声走马开金屋，夹路鸣环上玉墀。",
            "长乐彤庭宴华寝，三千美人曳光锦。",
            "灯前含笑更罗衣，帐里承恩荐瑶枕。",
            "不意君心半路回，求仙别作望仙台。",
            "仓琅禁闼遥相忆，紫翠岩房昼不开。",
            "欲向人间种桃实，先从海底觅蓬莱。",
            "蓬莱可求不可上，孤舟缥缈知何往？",
            "黄金作盘铜作茎，晴天白露掌中擎。",
            "王母嫣然感君意，云车雨斾欲相迎。",
            "飞帘观前空怨慕，少君何事须相误。",
            "一朝埋没茂陵田，贱妾蛾眉不重顾。",
            "宫车晚出向南山，仙卫逶迤去不还。",
            "朝晡泣对麒麟树，树下苍苔日渐斑。",
            "人生百年夜将半，对酒长歌莫长叹。",
            "賸知白日不可思，一死一生何足算。"
        ],
        "notes": "",
        "id": "0d20c3943b90ea4c966ef506462cff74"
    },
    {
        "author": "王翰",
        "dynasty": "唐",
        "type": "诗",
        "rhythmic": "",
        "title": "相和歌辞 子夜春歌",
        "preface": "",
        "paragraphs": [
            "春气满林香，春游不可忘。",
            "落花吹欲尽，垂柳折还长。",
            "桑女淮南曲，金鞍塞北装。",
            "行行小垂手，日暮渭川阳。"
        ],
        "notes": "",
        "id": "bdd8e781959b1ee21bf970f838e29f2d"
    },
    {
        "author": "王翰",
        "dynasty": "唐",
        "type": "诗",
        "rhythmic": "",
        "title": "赠唐祖二子",
        "preface": "",
        "paragraphs": [
            "鸿飞遵枉渚，鹿鸣思故群。",
            "物情尚劳爱，况乃予别君。",
            "别时花始发，别后兰再薰。",
            "瑶觞滋白露，宝瑟凝凉氛。",
            "裴徊北林月，怅望南山云。",
            "云月渺千里，音徽不可闻。"
        ],
        "notes": "",
        "id": "ce0e346627bf87aa205027f822e671ac"
    },
    {
        "author": "王翰",
        "dynasty": "唐",
        "type": "诗",
        "rhythmic": "",
        "title": "飞燕篇",
        "preface": "",
        "paragraphs": [
            "孝成皇帝本娇奢，行幸平阳公主家。",
            "可怜女儿三五许，䒠茸惜是一园花。",
            "歌舞向来人不贵，一旦逢君感君意。",
            "君心见赏不见忘，姊妹双飞入紫房。",
            "紫房彩女不得见，专荣固宠昭阳殿。",
            "红妆宝镜珊瑚台，青琐银簧云母扇。",
            "日夕风传歌舞声，祗扰长信忧人情。",
            "长信忧人气欲绝，君王歌吹终不歇。",
            "朝弄琼箫下彩云，夜踏金梯上明月。",
            "明月薄蚀阳精昏，娇妬倾城惑至尊。",
            "已见白虹横紫极，复闻飞燕啄皇孙。",
            "皇孙不死燕啄折，女弟一朝如火绝。",
            "明明天子咸戒之，赫赫宗周襃姒灭。",
            "古来贤圣叹狐裘，一国荒淫万国羞。",
            "安得上方断马劒，斩取朱门公子头。"
        ],
        "notes": "",
        "id": "d9cbcbc85a4b79c8bc6136201d2bdccb"
    },
    {
        "author": "王翰",
        "dynasty": "唐",
        "type": "诗",
        "rhythmic": "",
        "title": "饮马长城窟行",
        "preface": "",
        "paragraphs": [
            "长安少年无远图，一生惟羡执金吾。",
            "麒麟前殿拜天子，走马西击长城胡。",
            "胡沙猎猎吹人面，汉虏相逢不相见。",
            "遥闻鼙鼓动地来，传道单于夜犹战。",
            "此时顾恩宁顾身，为君一行摧万人。",
            "壮士挥戈回白日，单于溅血染朱轮。",
            "归来饮马长城窟，长城道傍多白骨。",
            "问之耆老何代人，云是秦王筑城卒。",
            "黄昏塞北无人烟，鬼哭啾啾声沸天。",
            "无罪见诛功不赏，孤魂流落此城边。",
            "当昔秦王按劒起，诸侯膝行不敢视。",
            "富国强兵二十年，筑怨兴徭九千里。",
            "秦王筑城何太愚，天实亡秦非北胡。",
            "一朝祸起萧墙内，渭水咸阳不复都。"
        ],
        "notes": "",
        "id": "660da1e353d01b48a4dae7e8771a4438"
    },
    {
        "author": "王翰",
        "dynasty": "唐",
        "type": "诗",
        "rhythmic": "",
        "title": "赋得明星玉女坛送廉察尉华阴",
        "preface": "",
        "paragraphs": [
            "洪河之南曰秦镇，发地削成五千仞。",
            "三峰离地皆倚天，唯独中峰特修峻。",
            "上有明星玉女祠，祠坛高眇路逶迤。",
            "三十六梯入河汉，樵人往往见蛾眉。",
            "蛾眉婵娟又宜笑，一见樵人下灵庙。",
            "仙车欲驾五云飞，香扇斜开九华照。",
            "含情迟伫惜韶年，愿侍君边复中旋。",
            "江妃玉佩留为念，嬴女银箫空自怜。",
            "仙俗途殊两情遽，感君无尽辞君去。",
            "遥见明星是妾家，风飘雪散不知处。",
            "故人家在西长安，卖药往来投此山。",
            "彩云荡漾不可见，绿萝蒙茸鸟绵蛮。",
            "欲求玉女长生法，日夜烧香应自还。"
        ],
        "notes": "",
        "id": "35f06c2766338616687831e5a00ef571"
    },
    {
        "author": "王翰",
        "dynasty": "唐",
        "type": "诗",
        "rhythmic": "",
        "title": "春女行",
        "preface": "",
        "paragraphs": [
            "紫台穹跨连绿波，红轩铪匝垂纤罗。",
            "中有一人金作面，隔幌玲珑遥可见。",
            "忽闻黄鸟鸣且悲，镜边含笑著春衣。",
            "罗袖婵娟似无力，行拾落花比容色。",
            "落花一度无再春，人生作乐须及辰。",
            "君不见楚王台上红颜子，今日皆成狐兔尘。"
        ],
        "notes": "",
        "id": "3b575ea08a46389fd6abd02261799a7f"
    },
    {
        "author": "王翰",
        "dynasty": "唐",
        "type": "诗",
        "rhythmic": "",
        "title": "古娥眉怨",
        "preface": "",
        "paragraphs": [
            "君不见宜春苑中九华殿，飞阁连连直如发。",
            "白日全含朱鸟窓，流云半入苍龙阙。",
            "宫中彩女夜无事，学凤吹箫弄清越。",
            "珠帘北卷待凉风，绣户南开向明月。",
            "忽闻天子忆蛾眉，宝凤衔花揲两螭。",
            "传声走马开金屋，夹路鸣环上玉墀。",
            "长乐彤庭宴华寝，三千美人曳花锦。",
            "灯前含笑更罗衣，帐里承恩荐瑶枕。",
            "不意君心半路回，求仙别作望仙台。",
            "琳琅禁闼遥相忆，紫翠岩房昼不开。",
            "欲向人间种桃实，先从海底觅蓬莱。",
            "蓬来可求不可上，孤舟飘缈知何往。",
            "黄金作盘铜作茎，青天白露掌中擎。",
            "王母嫣然感君意，云车羽斾欲相迎。",
            "飞廉观前空怨慕，少君何事须相误。",
            "一朝埋没茂陵田，贱妾蛾眉不重顾。",
            "宫车晚出向南山，仙卫逶迤去不还。",
            "朝晡泣对麒麟树，树下苍苔日渐斑。",
            "人生百年夜将半，对酒长歌莫长叹。",
            "情知白日不可私，一死一生何足筭。"
        ],
        "notes": "",
        "id": "0d20c3943b90ea4c966ef506462cff74"
    },
    {
        "author": "王翰",
        "dynasty": "唐",
        "type": "诗",
        "rhythmic": "",
        "title": "子夜春歌",
        "preface": "",
        "paragraphs": [
            "春气满林香，春游不可忘。",
            "落花吹欲尽，垂柳折还长。",
            "桑女淮南曲，金鞍塞北装。",
            "行行小垂手，日暮渭川阳。"
        ],
        "notes": "",
        "id": "bdd8e781959b1ee21bf970f838e29f2d"
    },
    {
        "author": "王翰",
        "dynasty": "唐",
        "type": "诗",
        "rhythmic": "",
        "title": "奉和圣制同二相已下群官乐游园宴",
        "preface": "",
        "paragraphs": [
            "未极人心畅，如何帝道明。",
            "仍嫌酺宴促，复宠乐游行。",
            "陆海披珍藏，天河直斗城。",
            "四关青霭合，数处白云生。",
            "饪𫗧调元气，歌钟溢雅声。",
            "空惭尧舜日，至德杳难名。"
        ],
        "notes": "",
        "id": "b4059860d174e65a51699f6a573f8744"
    },
    {
        "author": "王翰",
        "dynasty": "唐",
        "type": "诗",
        "rhythmic": "",
        "title": "奉和圣制送张说上集贤院学士赐宴得筵字",
        "preface": "",
        "paragraphs": [
            "东堂起集贤，贵得从神仙。",
            "首命台阶老，将崇御府员。",
            "送人锵玉佩，中使拂琼筵。",
            "和乐薰风解，湛恩时雨连。",
            "长材成磊落，短翮强翩翾。",
            "徒仰蓬莱地，何阶不让缘。"
        ],
        "notes": "",
        "id": "b9f62fb69c095e659beb236dd65f3c5b"
    },
    {
        "author": "王翰",
        "dynasty": "唐",
        "type": "诗",
        "rhythmic": "",
        "title": "奉和圣制送张尚书巡边",
        "preface": "",
        "paragraphs": [
            "紫绶尚书印，朱𫐌丞相车。",
            "登朝身许国，出阃将辞家。",
            "不惮炎蒸苦，亲尝走集赊。",
            "选徒军有政，誓卒尔无哗。",
            "帝乐风初起，王城日半斜。",
            "宠行流圣作，寅饯照台华。",
            "骑历河南树，旌摇塞北沙。",
            "荣怀应尽服，严杀已先加。",
            "业峻灵祇保，功成道路嗟。",
            "宁如凿空使，远致石榴花。"
        ],
        "notes": "",
        "id": "1866db4b7fbb0d14814229f4ac1dd959"
    },
    {
        "author": "王翰",
        "dynasty": "唐",
        "type": "诗",
        "rhythmic": "",
        "title": "凉州词二首 一",
        "preface": "",
        "paragraphs": [
            "葡萄美酒夜光杯，欲饮琵琶马上催。",
            "醉卧沙场君莫笑，古来征战几人回。"
        ],
        "notes": "",
        "id": "043ec21f6748c813ca42c6d837373cf5"
    },
    {
        "author": "王翰",
        "dynasty": "唐",
        "type": "诗",
        "rhythmic": "",
        "title": "凉州词二首 二",
        "preface": "",
        "paragraphs": [
            "秦中花鸟已应阑，塞外风沙犹自寒。",
            "夜听胡笳折杨柳，教人意气忆长安。"
        ],
        "notes": "",
        "id": "47200b65382bf54d9f41b29d16bf47b0"
    },
    {
        "author": "王翰",
        "dynasty": "唐",
        "type": "诗",
        "rhythmic": "",
        "title": "春日归思",
        "preface": "",
        "paragraphs": [
            "杨柳青青杏发花，年光误客转思家。",
            "不知湖上菱歌女，几个春舟在若耶。"
        ],
        "notes": "",
        "id": "75317ad6e90741748a39701b6425653c"
    },
    {
        "author": "王翰",
        "dynasty": "唐",
        "type": "诗",
        "rhythmic": "",
        "title": "观蛮童为伎之作",
        "preface": "",
        "paragraphs": [
            "长裙锦带还留客，广额青蛾亦效嚬。",
            "共惜不成金谷妓，虚令看杀玉车人。"
        ],
        "notes": "",
        "id": "fd5333ef7b022db16afceb2f5803f9c9"
    },
    {
        "author": "王翰",
        "dynasty": "唐",
        "type": "诗",
        "rhythmic": "",
        "title": "龙兴观金箓建醮",
        "preface": "",
        "paragraphs": [
            "泰山岩岩兮凌紫氛，中有群仙兮乘白云，陈金荐璧兮□□□。"
        ],
        "notes": "",
        "id": "967a1dd36083e23e94b1e278c8570225"
    },
    {
        "author": "王翰",
        "dynasty": "唐",
        "type": "诗",
        "rhythmic": "",
        "title": "答客问",
        "preface": "",
        "paragraphs": [
            "龙跃汤泉云渐回，龙飞香殿气还来。",
            "龙潜龙见云皆应，天道常然何问哉！（见宋敏求《长安志》卷十五「临潼」「阴盘城」条）（《长安志》云：「开元八年冬，乘舆自南入，行至半城，黑气自城东北角起，倐忽满城，从官皆相失。",
            "上策马逾城赴官路下，至渭川，云气稍解。",
            "侍臣分散寻求乘舆所在，既谒见，悲喜迸涕，上亦怅然。",
            "自是还宫，数日不出。",
            "翰林学士通事舍人王翰作《答客问》上之，词曰〖略〗。",
            "」）。"
        ],
        "notes": "",
        "id": "6c4e6ac276f8768c41ae90f6f6563f04"
    }
]