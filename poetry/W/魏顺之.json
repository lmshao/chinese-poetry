[
    {
        "author": "魏顺之",
        "dynasty": "宋",
        "type": "词",
        "rhythmic": "水调歌头",
        "title": "",
        "preface": "",
        "paragraphs": [
            "人世斗南瑞，天上璧东星。",
            "谁分佳种，锺作间世玉麒麟。",
            "本是南阳相种，来应瑞龙间气，试听即英声。",
            "若问贤相敌，君去问参军。",
            "质金浑，标玉立，气冰清。",
            "梅花时候，结子便可鼎调金。",
            "人谓丹山苞凤，天产渥洼骏骨，德毓窦家椿。",
            "来作汤饼客，何幸厕嘉宾。"
        ],
        "notes": "",
        "id": "34b18182e2eec577e12c7d657bcbd7ff"
    }
]