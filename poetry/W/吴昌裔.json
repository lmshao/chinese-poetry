[
    {
        "author": "吴昌裔",
        "dynasty": "宋",
        "type": "诗",
        "rhythmic": "",
        "title": "九吟诗 九锁",
        "preface": "",
        "paragraphs": [
            "上界神仙住九华，故留灵锁护烟霞。",
            "云根欲断溪回处，流出常山几片花。"
        ],
        "notes": "",
        "id": "9e0a9b10ba76f9d9da87a2117903b516"
    },
    {
        "author": "吴昌裔",
        "dynasty": "宋",
        "type": "诗",
        "rhythmic": "",
        "title": "九吟诗 栖真",
        "preface": "",
        "paragraphs": [
            "凿破千年浑沌心，石楠当户洞愔愔。",
            "诗臞犹怯春寒在，扪石梯云不敢深。"
        ],
        "notes": "",
        "id": "99da6e8b6206db290481f4c318285ecd"
    },
    {
        "author": "吴昌裔",
        "dynasty": "宋",
        "type": "诗",
        "rhythmic": "",
        "title": "九吟诗 天柱",
        "preface": "",
        "paragraphs": [
            "柱天屹嶪断鼇根，卧草蒙茸伏虎痕。",
            "想见山中明月夜，有人长啸抱昆仑。"
        ],
        "notes": "",
        "id": "310cf585f77c2237fb76f23777dc8bcf"
    },
    {
        "author": "吴昌裔",
        "dynasty": "宋",
        "type": "诗",
        "rhythmic": "",
        "title": "九吟诗 石室",
        "preface": "",
        "paragraphs": [
            "竹几蒲团石室中，细书抱朴校参同。",
            "寄声碧眼朱高士，何必携琴下阆风。"
        ],
        "notes": "",
        "id": "9d3f434c3f06197df2ae0241b69b4b1d"
    },
    {
        "author": "吴昌裔",
        "dynasty": "宋",
        "type": "诗",
        "rhythmic": "",
        "title": "九吟诗 清音",
        "preface": "",
        "paragraphs": [
            "山出涓寒一道泉，暗声落涧玉铮然。",
            "辘轳引上泥丸顶，便是人间赤脚仙。"
        ],
        "notes": "",
        "id": "be5a3f21a79633c2d46a69b7bf1eb59a"
    },
    {
        "author": "吴昌裔",
        "dynasty": "宋",
        "type": "诗",
        "rhythmic": "",
        "title": "九吟诗 来贤",
        "preface": "",
        "paragraphs": [
            "杖挂松花酒一瓢，手挼柏子杂香烧。",
            "山空露冷吟招隠，掉首诸贤不受招。"
        ],
        "notes": "",
        "id": "b38ace4b2c1233d32cd256960f9dceab"
    },
    {
        "author": "吴昌裔",
        "dynasty": "宋",
        "type": "诗",
        "rhythmic": "",
        "title": "九吟诗 翠蛟",
        "preface": "",
        "paragraphs": [
            "苍松翠石束寒流，飞下长身白玉虬。",
            "吐出英云千尺雨，须臾雷霁水痕收。"
        ],
        "notes": "",
        "id": "26a3ce4dc32a1c7bfd01471007bc025d"
    },
    {
        "author": "吴昌裔",
        "dynasty": "宋",
        "type": "诗",
        "rhythmic": "",
        "title": "九吟诗 飞玉",
        "preface": "",
        "paragraphs": [
            "谁擘岩扉石窦开，中流玉水潄苍苔。",
            "有时卷雪从天下，端是源头蓄得来。"
        ],
        "notes": "",
        "id": "66b1a248218ca7d54f7468fca7153d9f"
    }
]