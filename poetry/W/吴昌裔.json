[
    {
        "author": "吴昌裔",
        "dynasty": "宋",
        "type": "诗",
        "rhythmic": "",
        "title": "九吟诗 九锁",
        "preface": "",
        "paragraphs": [
            "上界神仙住九华，故留灵锁护烟霞。",
            "云根欲断溪回处，流出常山几片花。"
        ],
        "notes": "",
        "id": "78c5b0eebb45d9da283f6dc7be9981b9"
    },
    {
        "author": "吴昌裔",
        "dynasty": "宋",
        "type": "诗",
        "rhythmic": "",
        "title": "九吟诗 栖真",
        "preface": "",
        "paragraphs": [
            "凿破千年浑沌心，石楠当户洞愔愔。",
            "诗臞犹怯春寒在，扪石梯云不敢深。"
        ],
        "notes": "",
        "id": "e52fdb7096c9828ec27253b2b678fbb9"
    },
    {
        "author": "吴昌裔",
        "dynasty": "宋",
        "type": "诗",
        "rhythmic": "",
        "title": "九吟诗 天柱",
        "preface": "",
        "paragraphs": [
            "柱天屹嶪断鼇根，卧草蒙茸伏虎痕。",
            "想见山中明月夜，有人长啸抱昆仑。"
        ],
        "notes": "",
        "id": "986ebb264f222a6036d107fc24a41776"
    },
    {
        "author": "吴昌裔",
        "dynasty": "宋",
        "type": "诗",
        "rhythmic": "",
        "title": "九吟诗 石室",
        "preface": "",
        "paragraphs": [
            "竹几蒲团石室中，细书抱朴校参同。",
            "寄声碧眼朱高士，何必携琴下阆风。"
        ],
        "notes": "",
        "id": "8cd9d9ee4c401f240cc3119cc32aff26"
    },
    {
        "author": "吴昌裔",
        "dynasty": "宋",
        "type": "诗",
        "rhythmic": "",
        "title": "九吟诗 清音",
        "preface": "",
        "paragraphs": [
            "山出涓寒一道泉，暗声落涧玉铮然。",
            "辘轳引上泥丸顶，便是人间赤脚仙。"
        ],
        "notes": "",
        "id": "c8121b3e3692366a230a95dd531e40aa"
    },
    {
        "author": "吴昌裔",
        "dynasty": "宋",
        "type": "诗",
        "rhythmic": "",
        "title": "九吟诗 来贤",
        "preface": "",
        "paragraphs": [
            "杖挂松花酒一瓢，手挼柏子杂香烧。",
            "山空露冷吟招隠，掉首诸贤不受招。"
        ],
        "notes": "",
        "id": "a7cb353da9f53907fe7b9b224dd815d8"
    },
    {
        "author": "吴昌裔",
        "dynasty": "宋",
        "type": "诗",
        "rhythmic": "",
        "title": "九吟诗 翠蛟",
        "preface": "",
        "paragraphs": [
            "苍松翠石束寒流，飞下长身白玉虬。",
            "吐出英云千尺雨，须臾雷霁水痕收。"
        ],
        "notes": "",
        "id": "d9c222a1889e8eb999950b3ddaf90904"
    },
    {
        "author": "吴昌裔",
        "dynasty": "宋",
        "type": "诗",
        "rhythmic": "",
        "title": "九吟诗 飞玉",
        "preface": "",
        "paragraphs": [
            "谁擘岩扉石窦开，中流玉水潄苍苔。",
            "有时卷雪从天下，端是源头蓄得来。"
        ],
        "notes": "",
        "id": "9adabe671eb1087622bb1ba122a4df71"
    }
]