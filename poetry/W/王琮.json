[
    {
        "author": "王琮",
        "dynasty": "宋",
        "type": "诗",
        "rhythmic": "",
        "title": "北山访僧晚归",
        "preface": "",
        "paragraphs": [
            "吟僧山北住，又买过湖船。",
            "半日得闲话，一生无此缘。",
            "波光□酒兴，竹色带茶烟。",
            "归路斜阳里，徐行听乱蝉。"
        ],
        "notes": "",
        "id": "90951a074f0ed5192a0d3258a2cf12de"
    },
    {
        "author": "王琮",
        "dynasty": "宋",
        "type": "诗",
        "rhythmic": "",
        "title": "蓬莱",
        "preface": "",
        "paragraphs": [
            "一棹三万里，何修入窈深。",
            "水痕涵雨意，岩影带秋阴。",
            "虽愧无仙骨，终能长道心。",
            "古人殊错计，空向海中寻。"
        ],
        "notes": "",
        "id": "0a07996e889f3bede973ce5676304e8e"
    },
    {
        "author": "王琮",
        "dynasty": "宋",
        "type": "诗",
        "rhythmic": "",
        "title": "读书楼作",
        "preface": "",
        "paragraphs": [
            "近来闲过日，幽事颇相关。",
            "远树开晴昼，归云当晚山。",
            "宦情随处薄，诗稿逐时删。",
            "骨若无仙分，何因住此间。"
        ],
        "notes": "",
        "id": "7bcbccf50d11d7baa2acf2a7c6a11091"
    },
    {
        "author": "王琮",
        "dynasty": "宋",
        "type": "诗",
        "rhythmic": "",
        "title": "哭潘令",
        "preface": "",
        "paragraphs": [
            "河阳桃李树，惆怅不逢春。",
            "官为吟诗折，家因好客贫。",
            "故山归去远，遗像挂来真。",
            "谁向江头哭，共乡三数人。"
        ],
        "notes": "",
        "id": "bcda9c82030e6e312818d0cee4c810a4"
    },
    {
        "author": "王琮",
        "dynasty": "宋",
        "type": "诗",
        "rhythmic": "",
        "title": "三岩",
        "preface": "",
        "paragraphs": [
            "闲携一壶酒，来对雪岩斟。",
            "秋老瀑飞瘦，石寒云宿深。",
            "坐无僧共话，行有鹤随琴。",
            "此处尽不俗，令人生隠心。"
        ],
        "notes": "",
        "id": "3b6110beedb02057023b9e13a235334e"
    },
    {
        "author": "王琮",
        "dynasty": "宋",
        "type": "诗",
        "rhythmic": "",
        "title": "题独醒小亭",
        "preface": "",
        "paragraphs": [
            "退食多留此，翛然一散襟。",
            "凉从晓来觉，秋向雨中深。",
            "墙竹侵山色，簷茅杂柳阴。",
            "有谁能载酒，过我共幽寻。"
        ],
        "notes": "",
        "id": "ad7b80636ca8b251849bd5c97cfd95eb"
    },
    {
        "author": "王琮",
        "dynasty": "宋",
        "type": "诗",
        "rhythmic": "",
        "title": "挽何耐轩",
        "preface": "",
        "paragraphs": [
            "调度如儒素，相门中所难。",
            "一心唯好佛，半世懒求官。",
            "星近缇屏落，坟依宰木寒。",
            "遗恩满溪麓，鱼鸟亦辛酸。"
        ],
        "notes": "",
        "id": "cce7206ea1af71cc7355db5fd70befac"
    },
    {
        "author": "王琮",
        "dynasty": "宋",
        "type": "诗",
        "rhythmic": "",
        "title": "客里有怀徐太古",
        "preface": "",
        "paragraphs": [
            "近来真倦客，怕蹋软尘红。",
            "独向一楼坐，静观诸境空。",
            "官河添夜雨，宫树带秋风。",
            "还忆能吟者，襟期何日同。"
        ],
        "notes": "",
        "id": "080881080cdbc169e6facf561477a794"
    },
    {
        "author": "王琮",
        "dynasty": "宋",
        "type": "诗",
        "rhythmic": "",
        "title": "与刘天游伯仲夜话霅中戏赠",
        "preface": "",
        "paragraphs": [
            "水亭新得月，坐对白苹洲。",
            "共说一夜话，惜无多日留。",
            "手抄诗许借，口诵呪如流。",
            "最羡同吟处，对床风雨秋。"
        ],
        "notes": "",
        "id": "2756a03fe10ad294227834c7d8d10d24"
    },
    {
        "author": "王琮",
        "dynasty": "宋",
        "type": "诗",
        "rhythmic": "",
        "title": "秋夜有怀醉书十韵",
        "preface": "",
        "paragraphs": [
            "秋风从何来，飒飒入窗牖。",
            "残镫耿不寐，照我客颜厚。",
            "故园岂不佳，亦颇兴怀否。",
            "黄金桂百树，碧玉池十亩。",
            "猿鹤响空山，亭台映疏柳。",
            "觥筹杂野蔌，笔砚得佳友。",
            "愁无弹鹊句，隽有持螯手。",
            "人生行乐耳，功名有时有。",
            "点检屐几两，土苴米五斗。",
            "浩然归去来，万事不如酒。"
        ],
        "notes": "",
        "id": "81177b9aa104db5948fd926845fd3a4e"
    },
    {
        "author": "王琮",
        "dynasty": "宋",
        "type": "诗",
        "rhythmic": "",
        "title": "城西即事",
        "preface": "",
        "paragraphs": [
            "清晓离家去路遥，绝怜寒景太萧条。",
            "松深渐觉风声紧，云动还知雪意销。",
            "沙嘴客担鱼种卖，山头人拾树枝烧。",
            "梅华多处谁家酒，斜舞青帘隔小桥。"
        ],
        "notes": "",
        "id": "d228228fba0539b90bbbda3496314b68"
    },
    {
        "author": "王琮",
        "dynasty": "宋",
        "type": "诗",
        "rhythmic": "",
        "title": "次韵项君玉",
        "preface": "",
        "paragraphs": [
            "惠然乘兴访幽栖，细雨冥冥湿杖藜。",
            "七尺身强于鹤瘦，一生心不向人低。",
            "日寻灵药行寒麓，时有新诗付小奚。",
            "欲解貂金同一醉，酒垆闻只在前溪。"
        ],
        "notes": "",
        "id": "9a6d5126ae70356f8bff00111b753132"
    },
    {
        "author": "王琮",
        "dynasty": "宋",
        "type": "诗",
        "rhythmic": "",
        "title": "答友人",
        "preface": "",
        "paragraphs": [
            "秋山曾是共登临，感慨兰亭后视今。",
            "炎热不过能炙手，笑谈未必到知心。",
            "前言衮衮风波去，后约寥寥岁月深。",
            "室迩岂应人自远，酒盟诗社要重寻。"
        ],
        "notes": "",
        "id": "d703ff524722fb8d79122ac095d101e7"
    },
    {
        "author": "王琮",
        "dynasty": "宋",
        "type": "诗",
        "rhythmic": "",
        "title": "京华病中",
        "preface": "",
        "paragraphs": [
            "自移药鼎在床头，桂玉令人分外愁。",
            "因病始知归计好，虽贫不向俗人谋。",
            "僧曾带雨来看脉，仆为伤风懒上楼。",
            "頼有壁间新买画，寒灯相对两山秋。"
        ],
        "notes": "",
        "id": "36ebea79a24defab983e340c1c22b818"
    },
    {
        "author": "王琮",
        "dynasty": "宋",
        "type": "诗",
        "rhythmic": "",
        "title": "客南徐一首",
        "preface": "",
        "paragraphs": [
            "秋来客里几蹉跎，醉铗唯堪浩浩歌。",
            "盛世未应知己少，诸公自是阅人多。",
            "潮生瓜步风犹急，苔满浯溪石欠磨。",
            "忆昔祖生忠愤后，更无一楫是如何。"
        ],
        "notes": "",
        "id": "7d155c020d64d568b67745c8b3c5f644"
    },
    {
        "author": "王琮",
        "dynasty": "宋",
        "type": "诗",
        "rhythmic": "",
        "title": "次韵徐献可兼别重巽",
        "preface": "",
        "paragraphs": [
            "谁怜范叔恋袍寒，犹有徐卿二子看。",
            "大率率中多物忤，相知知到此心难。",
            "最怜风雪分吟笔，安得江山共倚栏。",
            "后夜小窗怀素帖，挑灯应忆我同观。"
        ],
        "notes": "",
        "id": "d85935370461058bda6d0582384126d9"
    },
    {
        "author": "王琮",
        "dynasty": "宋",
        "type": "诗",
        "rhythmic": "",
        "title": "代辟客送总卿归吴",
        "preface": "",
        "paragraphs": [
            "使星卿月照淮壖，百万貔貅饱据鞍。",
            "出处岂无公论在，规模应有后人看。",
            "半年水驿衣犹湿，一纸天笺墨未干。",
            "事与心违知已异，折梅花别岁之寒。"
        ],
        "notes": "",
        "id": "6df63c4fdfe5592bda71109f992e12d1"
    },
    {
        "author": "王琮",
        "dynasty": "宋",
        "type": "诗",
        "rhythmic": "",
        "title": "邺中书怀",
        "preface": "",
        "paragraphs": [
            "苦无官况莫来休，羞见傍人说宦游。",
            "九十日秋蛩共语，两三夜雨雁供愁。",
            "腐红只有虚名在，坚白难将实意酬。",
            "驿路梅花归正好，苦无官况莫来休。"
        ],
        "notes": "",
        "id": "b7492991d75663ae142c98d64a7759a6"
    },
    {
        "author": "王琮",
        "dynasty": "宋",
        "type": "诗",
        "rhythmic": "",
        "title": "喜赵居父赴班",
        "preface": "",
        "paragraphs": [
            "西台自是旧相知，来了为山一篑亏。",
            "入幕虽无多日在，改官已是十年迟。",
            "金闺接武人争羡，玉牒能文世所奇。",
            "此去锦乡才两宿，仙茅绿景正堪诗。"
        ],
        "notes": "",
        "id": "d9a75b19c9b565c07e1206ed45930c48"
    },
    {
        "author": "王琮",
        "dynasty": "宋",
        "type": "诗",
        "rhythmic": "",
        "title": "题多景楼",
        "preface": "",
        "paragraphs": [
            "秋满阑干晚共凭，残烟衰草最关情。",
            "西风吹起江心浪，犹作当时击楫声。"
        ],
        "notes": "",
        "id": "4ec55da3fff40502a17473083fa19ac6"
    },
    {
        "author": "王琮",
        "dynasty": "宋",
        "type": "诗",
        "rhythmic": "",
        "title": "汉荆王墓",
        "preface": "",
        "paragraphs": [
            "落落庙碑摹瘗鹤，阴阴宰木宿神鸦。",
            "可怜宝剑凌云气，散作金灯满地花。"
        ],
        "notes": "",
        "id": "1c677831d5fda6546e15e7d60d500cfe"
    },
    {
        "author": "王琮",
        "dynasty": "宋",
        "type": "诗",
        "rhythmic": "",
        "title": "独醒午坐",
        "preface": "",
        "paragraphs": [
            "小槽停溜务厅闲，幕府文书省却难。",
            "竟日裴回无俗意，祇因竹外有秋山。"
        ],
        "notes": "",
        "id": "1be58f625d750ac4652edeb406b39331"
    },
    {
        "author": "王琮",
        "dynasty": "宋",
        "type": "诗",
        "rhythmic": "",
        "title": "旅兴",
        "preface": "",
        "paragraphs": [
            "经年客食向京华，懒对春风祇忆家。",
            "觉道近来全俗了，略无一语及梅花。"
        ],
        "notes": "",
        "id": "05f703f8c33a50f466bd126b29a032f0"
    },
    {
        "author": "王琮",
        "dynasty": "宋",
        "type": "诗",
        "rhythmic": "",
        "title": "客中从厚禄故人乞米",
        "preface": "",
        "paragraphs": [
            "范甑欲尘贫亦甚，陶腰未折计何如。",
            "小窗独对萧萧雨，临得唐人乞米书。"
        ],
        "notes": "",
        "id": "f4942411b3c9357c331d5c85d51fd4dd"
    },
    {
        "author": "王琮",
        "dynasty": "宋",
        "type": "诗",
        "rhythmic": "",
        "title": "舟过孤山",
        "preface": "",
        "paragraphs": [
            "寂寞梅花处士坟，竹围岩脚一泉深。",
            "隃瞻翠辇曾游处，水钥年年护绿阴。"
        ],
        "notes": "",
        "id": "aba97f6732514852e947982eab34eef7"
    },
    {
        "author": "王琮",
        "dynasty": "宋",
        "type": "诗",
        "rhythmic": "",
        "title": "秘省金鱼池一首",
        "preface": "",
        "paragraphs": [
            "落叶阑干小立时，诸公慨想到腰围。",
            "但知官餠堪为饵，不识人间有钓矶。"
        ],
        "notes": "",
        "id": "540c914ed04d82c0b7ff65e2d7810500"
    },
    {
        "author": "王琮",
        "dynasty": "宋",
        "type": "诗",
        "rhythmic": "",
        "title": "观潮",
        "preface": "",
        "paragraphs": [
            "旗彩斜飞一命轻，舟人却立万舟迎。",
            "不应当日将军事，犹到如今气未平。"
        ],
        "notes": "",
        "id": "279e8214bde1c6664dc0273dd637279d"
    },
    {
        "author": "王琮",
        "dynasty": "宋",
        "type": "诗",
        "rhythmic": "",
        "title": "献可约游北山阻雨",
        "preface": "",
        "paragraphs": [
            "共约湖边唤短蓬，晓来何事雨兼风。",
            "山林只合闲人到，不入时官眼界中。"
        ],
        "notes": "",
        "id": "e3f10b427cb154c2cfac6350f5a44dd2"
    },
    {
        "author": "王琮",
        "dynasty": "宋",
        "type": "诗",
        "rhythmic": "",
        "title": "立春有怀",
        "preface": "",
        "paragraphs": [
            "十千呼酒醉长安，犹记年时客里欢。",
            "有约南山南畔去，只挑野菜当春槃。"
        ],
        "notes": "",
        "id": "3149429ba2423915ca335977b6d4613c"
    }
]