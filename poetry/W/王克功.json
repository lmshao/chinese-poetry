[
    {
        "author": "王克功",
        "dynasty": "宋",
        "type": "诗",
        "rhythmic": "",
        "title": "思友",
        "preface": "",
        "paragraphs": [
            "孤坐忽太息，拂衣临长风。",
            "天高夕月冷，木脱秋山空。",
            "良晤匪易得，好怀难再同。",
            "思君不可见，心逐孤飞鸿。"
        ],
        "notes": "",
        "id": "1aa4d00d03aa2179b04fc82c110db2f9"
    },
    {
        "author": "王克功",
        "dynasty": "宋",
        "type": "诗",
        "rhythmic": "",
        "title": "剑浦思归  其一",
        "preface": "",
        "paragraphs": [
            "韶华客里一番老，自叹此生行路多。",
            "独上危楼望乡国，阑干倚遍奈愁何。"
        ],
        "notes": "",
        "id": "82b43678f41669beb29673bac0fae797"
    },
    {
        "author": "王克功",
        "dynasty": "宋",
        "type": "诗",
        "rhythmic": "",
        "title": "剑浦思归  其二",
        "preface": "",
        "paragraphs": [
            "古柳枝头啼暮鸦，清明时候又天涯。",
            "故园桃李凭君问，老却春风几度花。"
        ],
        "notes": "",
        "id": "f0b7c5cd30691ac5009b208b9901fb90"
    },
    {
        "author": "王克功",
        "dynasty": "宋",
        "type": "诗",
        "rhythmic": "",
        "title": "梅仙山",
        "preface": "",
        "paragraphs": [
            "芒𪨗支藤上翠微，长松影里叩柴扉。",
            "石坛丹灶苍苔冷，天阔风高鹤不归。"
        ],
        "notes": "",
        "id": "7bed1a534fa169cb0446397da350ec93"
    },
    {
        "author": "王克功",
        "dynasty": "宋",
        "type": "诗",
        "rhythmic": "",
        "title": "咏柳",
        "preface": "",
        "paragraphs": [
            "春到枝枝是绿丝，秋来叶叶是愁眉。",
            "灞桥何限经行者，不记寻花系马时。"
        ],
        "notes": "",
        "id": "f970de63205085797126fe3e667b8f97"
    }
]