[
    {
        "author": "王涤",
        "dynasty": "宋",
        "type": "诗",
        "rhythmic": "",
        "title": "南涧寺阁",
        "preface": "",
        "paragraphs": [
            "上阁便见海，入门方是山。",
            "塔高端似笔，城转曲如环。"
        ],
        "notes": "",
        "id": "4021f034f04cbdf139757f8ceb10bb01"
    },
    {
        "author": "王涤",
        "dynasty": "宋",
        "type": "诗",
        "rhythmic": "",
        "title": "怀潮士吴子野",
        "preface": "",
        "paragraphs": [
            "旅悰牢落怆离群，叠翠楼前日渐曛。",
            "金饼光茫升海月，玉龙鳞甲护霜云。",
            "星星淡火随堤见，历历樵歌隔水闻。",
            "马足车音在何处，嶂南歧路锁烟氛。"
        ],
        "notes": "",
        "id": "cee35b8667f617cf23f7c212dcd18ca2"
    },
    {
        "author": "王涤",
        "dynasty": "宋",
        "type": "诗",
        "rhythmic": "",
        "title": "赠子野归潮时会大名府",
        "preface": "",
        "paragraphs": [
            "河朔频河地早寒，城烟牢落水回环。",
            "几番夜雨涨新岸，一片秋云归旧山。",
            "君驷渐腾梅岭外，我车犹枕菊篱间。",
            "潮人若问何如守，病骨支撑两鬓斑。"
        ],
        "notes": "",
        "id": "6b4dfaecec1064be0285249f42e62863"
    },
    {
        "author": "王涤",
        "dynasty": "唐",
        "type": "诗",
        "rhythmic": "",
        "title": "和三乡诗",
        "preface": "",
        "paragraphs": [
            "浣纱游女出关东，旧迹新词一梦中。",
            "槐陌柳亭何限事，年年回首向春风。"
        ],
        "notes": "",
        "id": "f1355ddfdb0b08aa838c5d356755baff"
    },
    {
        "author": "王涤",
        "dynasty": "唐",
        "type": "诗",
        "rhythmic": "",
        "title": "南涧寺阁",
        "preface": "",
        "paragraphs": [
            "上阁便见海，入门方是山。",
            "塔高端似笔，城转曲如环。",
            "（见《舆地纪胜》卷一二八《福州》。",
            "）。"
        ],
        "notes": "",
        "id": "4021f034f04cbdf139757f8ceb10bb01"
    }
]