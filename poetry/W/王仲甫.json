[
    {
        "author": "王仲甫",
        "dynasty": "宋",
        "type": "诗",
        "rhythmic": "",
        "title": "留京师思归",
        "preface": "",
        "paragraphs": [
            "黄金零落大刀头，玉筯归期划到秋。",
            "红锦寄鱼风逆浪，碧箫吹凤月当楼。",
            "伯劳知我经春别，香蜡窥人一夜愁。",
            "好去渡江千里梦，满天梅雨是苏州。"
        ],
        "notes": "",
        "id": "531ae3a9f281e572482a402bd1bc4f0c"
    },
    {
        "author": "王仲甫",
        "dynasty": "宋",
        "type": "词",
        "rhythmic": "丑奴儿・采桑子",
        "title": "",
        "preface": "",
        "paragraphs": [
            "牡丹不好长春好，有个因依。",
            "一两枝儿。",
            "但是风光总属伊。",
            "当初祗为嫦娥种，月正明时。",
            "教恁芳菲。",
            "伴著团圆十二回。"
        ],
        "notes": "",
        "id": "af3c66ec44d19c2cf7ae616b439c9a62"
    },
    {
        "author": "王仲甫",
        "dynasty": "宋",
        "type": "词",
        "rhythmic": "永遇乐",
        "title": "",
        "preface": "",
        "paragraphs": [
            "风折新英，雨肥繁实，又还如豆。",
            "玉核初成，红腮尚浅，齿软酸透。",
            "粉墙低亚，佳人惊见，不管露沾襟袖。",
            "一枝钗子未插，应把手挪频嗅。",
            "相思病酒，只因思此，免使文君眉皱。",
            "入鼎调羹，攀林止渴，功业还依旧。",
            "看看飞燕，衔将春去，又将欲、黄昏时候。",
            "争如向、金盘满捧，共君王对酒。"
        ],
        "notes": "",
        "id": "f881574186a0bb4fd72ae5af658d2bdb"
    },
    {
        "author": "王仲甫",
        "dynasty": "宋",
        "type": "词",
        "rhythmic": "浪淘沙",
        "title": "",
        "preface": "",
        "paragraphs": [
            "素手水晶盘。",
            "垒起仙丸。",
            "红绡碾碎却成团。",
            "逗得安排金粟遍，何似鸡冠。",
            "味胜玉浆寒。",
            "只被宜酸。",
            "莫将荔子一般看。",
            "色淡香消僝僽损，才到长安。"
        ],
        "notes": "",
        "id": "86e77a0058b8f6abc58c14bf98a04c2b"
    },
    {
        "author": "王仲甫",
        "dynasty": "宋",
        "type": "词",
        "rhythmic": "清平乐",
        "title": "",
        "preface": "",
        "paragraphs": [
            "黄金殿里。",
            "烛影双龙戏。",
            "劝得官家真个醉，进酒犹呼万岁。",
            "锦裀舞彻凉州，君恩与整搔头。",
            "一夜御前宣唤，六宫多少人愁。"
        ],
        "notes": "",
        "id": "f94f2de3a07c33872b53c92d55dce52f"
    },
    {
        "author": "王仲甫",
        "dynasty": "宋",
        "type": "词",
        "rhythmic": "满朝欢",
        "title": "",
        "preface": "",
        "paragraphs": [
            "忆得延州，旧曾相见，东城近东下住。",
            "被若著意引归家，放十分、以上抬举。",
            "小样罗衫，淡红拂过，风流万般做处。",
            "怕伊蓦地忆人时，梦中来、不要迷路。"
        ],
        "notes": "",
        "id": "e29da857bdddd6d3df257dee10e1a572"
    },
    {
        "author": "王仲甫",
        "dynasty": "宋",
        "type": "词",
        "rhythmic": "蓦山溪",
        "title": "",
        "preface": "",
        "paragraphs": [
            "挂冠神武，来作烟花主。",
            "千里好江山，都尽是、君恩赐与。",
            "风勾月引，催上泛宅时，酒倾玉，脍堆雪，总道神仙侣。",
            "蓑衣箬笠，更著些儿雨。",
            "横笛两三声，晚云中、惊鸥来去。",
            "欲烦妙手，写入散人图，蜗角名，蝇头利，著甚来由顾。"
        ],
        "notes": "",
        "id": "076902a9ce37c50edd1ad763d9ef5306"
    },
    {
        "author": "王仲甫",
        "dynasty": "宋",
        "type": "词",
        "rhythmic": "醉落魄・一斛珠",
        "title": "",
        "preface": "",
        "paragraphs": [
            "醉醒醒醉。",
            "凭君会取皆滋味。",
            "浓斟琥珀香浮蚁。",
            "一入愁肠，便有阳春意。",
            "须将席幕为天地。",
            "歌前起舞花前睡。",
            "从他兀兀陶陶里。",
            "犹胜醒醒，惹得闲憔悴。"
        ],
        "notes": "",
        "id": "fe1c5b6960f6e0660be4fd258cbf7553"
    }
]