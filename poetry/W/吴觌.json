[
    {
        "author": "吴觌",
        "dynasty": "宋",
        "type": "诗",
        "rhythmic": "",
        "title": "题韩左军马图",
        "preface": "",
        "paragraphs": [
            "韩公画马称神笔，矫首昂藏山鬼泣。",
            "眼明见此饮马图，乃知矩度不可轶。",
            "定嫌昔日徐庾体，渴骥奔泉超法律。",
            "骐骥骅骝志千里，屹立天闲甘伏枥。",
            "气势相宜适操纵，肉骨兼匀称肥瘠。",
            "世人但以骊黄求，翠驳玉花烦剪剔。",
            "苦论右军爱鹅趣，知公爱马应成癖。",
            "山阴道士不换经，已悟黄庭养生术。",
            "持将此卷参马祖，待须一口西江吸。"
        ],
        "notes": "",
        "id": "d96e6f2cd2e1eb15263febdad5b3bd32"
    }
]