[
    {
        "author": "王用亨",
        "dynasty": "宋",
        "type": "诗",
        "rhythmic": "",
        "title": "平绿轩  其一",
        "preface": "",
        "paragraphs": [
            "尘嚣胸次尝苦隘，谁谓一隅天地宽。",
            "野色供餐来几上，山光极目在林端。",
            "犁耕宿雨春风暖，舟撼清流夜雨寒。",
            "却笑贺湖临水寺，闭门不借俗人看。"
        ],
        "notes": "",
        "id": "e32dd479c537649f810a6e125ce42947"
    },
    {
        "author": "王用亨",
        "dynasty": "宋",
        "type": "诗",
        "rhythmic": "",
        "title": "平绿轩  其二",
        "preface": "",
        "paragraphs": [
            "禅窗虚敞瞰西南，野色溪光接画簷。",
            "云去碧天无间断，一眉依约见山尖。"
        ],
        "notes": "",
        "id": "987ded7ce28fc15cd98ff811ac6786ff"
    }
]