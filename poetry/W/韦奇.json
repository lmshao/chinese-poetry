[
    {
        "author": "韦奇",
        "dynasty": "宋",
        "type": "诗",
        "rhythmic": "",
        "title": "题倪文昌玉湖书院",
        "preface": "",
        "paragraphs": [
            "齐斋老子今安在，一去人间余廿载。",
            "白衣苍狗几千回，惟有溪山长不改。",
            "吴兴胜概夸玉湖，鹅溪一幅玄晖图。",
            "天光上下渺无极，寒玉倒浸清冰壶。",
            "晴波万顷莹如洗，一卷石向波心起。",
            "先生具眼此结庐，收拾溪山入诗里。",
            "渔人艇子时往还，笭箵掷下前溪湾。",
            "一声欸乃水天碧，回头却羡沙鸟闲。",
            "楼高望极情思远，前揖衡山后苍弁。",
            "陌头杨柳几春风，当年曾识齐斋面。",
            "我今怀古心悠悠，古人不见今人愁。",
            "夕阳收尽暝烟浮，扁舟载月归来休。"
        ],
        "notes": "",
        "id": "27c9a2576b72f738d4471ae4c51cb1c8"
    },
    {
        "author": "韦奇",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "拨灰煨芋子，带湿𦶟松枝。"
        ],
        "notes": "",
        "id": "e6c512afd38133c22102f77a9865765c"
    },
    {
        "author": "韦奇",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "林缺添松补，篱疏倩菊遮。"
        ],
        "notes": "",
        "id": "58de0c0eab15c2f0e71dd6fc51f61b29"
    },
    {
        "author": "韦奇",
        "dynasty": "宋",
        "type": "诗",
        "rhythmic": "",
        "title": "句  其三",
        "preface": "",
        "paragraphs": [
            "败壁蜗黏篆，空阶蚓结楼。"
        ],
        "notes": "",
        "id": "f4be2ca903813d09627f22e9b050f78d"
    },
    {
        "author": "韦奇",
        "dynasty": "宋",
        "type": "诗",
        "rhythmic": "",
        "title": "句  其四",
        "preface": "",
        "paragraphs": [
            "窗破入云气，林疏漏月痕。"
        ],
        "notes": "",
        "id": "521fe310d6caa8b37b225703e6ac6968"
    },
    {
        "author": "韦奇",
        "dynasty": "宋",
        "type": "诗",
        "rhythmic": "",
        "title": "句  其五",
        "preface": "",
        "paragraphs": [
            "野黑鸡声颤，林深燐火明。"
        ],
        "notes": "",
        "id": "491e711fd40f08b60e68db59108f1b8d"
    },
    {
        "author": "韦奇",
        "dynasty": "宋",
        "type": "诗",
        "rhythmic": "",
        "title": "句  其六",
        "preface": "",
        "paragraphs": [
            "病多谙药性，吟苦识诗情。"
        ],
        "notes": "",
        "id": "92e4db430b9cba34ba33d914c32c37e2"
    },
    {
        "author": "韦奇",
        "dynasty": "宋",
        "type": "诗",
        "rhythmic": "",
        "title": "句  其七",
        "preface": "",
        "paragraphs": [
            "黄犊拖犁倦，青帘说酒清。"
        ],
        "notes": "",
        "id": "07ce3f75132223a406d2ae6100a6852b"
    },
    {
        "author": "韦奇",
        "dynasty": "宋",
        "type": "诗",
        "rhythmic": "",
        "title": "句  其八",
        "preface": "",
        "paragraphs": [
            "山风嘘冷信，簷溜管离情。"
        ],
        "notes": "",
        "id": "7206ac5bdd0d073e95a3db42fdbd3980"
    }
]