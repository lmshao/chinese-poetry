[
    {
        "author": "韦奇",
        "dynasty": "宋",
        "type": "诗",
        "rhythmic": "",
        "title": "题倪文昌玉湖书院",
        "preface": "",
        "paragraphs": [
            "齐斋老子今安在，一去人间余廿载。",
            "白衣苍狗几千回，惟有溪山长不改。",
            "吴兴胜概夸玉湖，鹅溪一幅玄晖图。",
            "天光上下渺无极，寒玉倒浸清冰壶。",
            "晴波万顷莹如洗，一卷石向波心起。",
            "先生具眼此结庐，收拾溪山入诗里。",
            "渔人艇子时往还，笭箵掷下前溪湾。",
            "一声欸乃水天碧，回头却羡沙鸟闲。",
            "楼高望极情思远，前揖衡山后苍弁。",
            "陌头杨柳几春风，当年曾识齐斋面。",
            "我今怀古心悠悠，古人不见今人愁。",
            "夕阳收尽暝烟浮，扁舟载月归来休。"
        ],
        "notes": "",
        "id": "ea5fa76f3f50f36130e332a212c7254a"
    },
    {
        "author": "韦奇",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "拨灰煨芋子，带湿𦶟松枝。"
        ],
        "notes": "",
        "id": "80c1fe689dfdd80987324d2da78a906f"
    },
    {
        "author": "韦奇",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "林缺添松补，篱疏倩菊遮。"
        ],
        "notes": "",
        "id": "ddb6691e2742f7fdd0717e7555c52e75"
    },
    {
        "author": "韦奇",
        "dynasty": "宋",
        "type": "诗",
        "rhythmic": "",
        "title": "句  其三",
        "preface": "",
        "paragraphs": [
            "败壁蜗黏篆，空阶蚓结楼。"
        ],
        "notes": "",
        "id": "3fdd6d06059d2b09b1057abf4b742ab1"
    },
    {
        "author": "韦奇",
        "dynasty": "宋",
        "type": "诗",
        "rhythmic": "",
        "title": "句  其四",
        "preface": "",
        "paragraphs": [
            "窗破入云气，林疏漏月痕。"
        ],
        "notes": "",
        "id": "5e9f142b3bce00071de9b635aec983d2"
    },
    {
        "author": "韦奇",
        "dynasty": "宋",
        "type": "诗",
        "rhythmic": "",
        "title": "句  其五",
        "preface": "",
        "paragraphs": [
            "野黑鸡声颤，林深燐火明。"
        ],
        "notes": "",
        "id": "5f76720ad01b848473b4adeb19e427fa"
    },
    {
        "author": "韦奇",
        "dynasty": "宋",
        "type": "诗",
        "rhythmic": "",
        "title": "句  其六",
        "preface": "",
        "paragraphs": [
            "病多谙药性，吟苦识诗情。"
        ],
        "notes": "",
        "id": "775094e6116598f38c4424551fb971c8"
    },
    {
        "author": "韦奇",
        "dynasty": "宋",
        "type": "诗",
        "rhythmic": "",
        "title": "句  其七",
        "preface": "",
        "paragraphs": [
            "黄犊拖犁倦，青帘说酒清。"
        ],
        "notes": "",
        "id": "7a523793db38d0f1b4e735df58502eaa"
    },
    {
        "author": "韦奇",
        "dynasty": "宋",
        "type": "诗",
        "rhythmic": "",
        "title": "句  其八",
        "preface": "",
        "paragraphs": [
            "山风嘘冷信，簷溜管离情。"
        ],
        "notes": "",
        "id": "27e4310226b9b7714d7cc8c2eb73b3d5"
    }
]