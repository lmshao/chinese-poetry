[
    {
        "author": "吴晦之",
        "dynasty": "宋",
        "type": "诗",
        "rhythmic": "",
        "title": "奚大卿许赋生香亭诗以促之",
        "preface": "",
        "paragraphs": [
            "暗香浮动月初斜，仿佛西湖处士家。",
            "谁道广平心似铁，不将佳句赋梅花。"
        ],
        "notes": "",
        "id": "a024b31f0477d56b6668ed31e24870bd"
    },
    {
        "author": "吴晦之",
        "dynasty": "宋",
        "type": "诗",
        "rhythmic": "",
        "title": "山庵睡起",
        "preface": "",
        "paragraphs": [
            "策蹇寻幽过草堂，困来欹枕卧禅床。",
            "鸟啼花落东风里，睡起不知春昼长。"
        ],
        "notes": "",
        "id": "db9b616a02292695d0a7f291dea66d45"
    },
    {
        "author": "吴晦之",
        "dynasty": "宋",
        "type": "诗",
        "rhythmic": "",
        "title": "蓬窗",
        "preface": "",
        "paragraphs": [
            "小室潇然一钓蓬，主人闲散似渔翁。",
            "有时风雨惊残梦，如在松江烟浪中。"
        ],
        "notes": "",
        "id": "97b8c194030edbe8e0f12a2e58804407"
    },
    {
        "author": "吴晦之",
        "dynasty": "宋",
        "type": "诗",
        "rhythmic": "",
        "title": "春日即事",
        "preface": "",
        "paragraphs": [
            "山居无事到襟怀，日午柴门尚未开。",
            "啼鸟一声春昼寂，隔墙风送落花来。"
        ],
        "notes": "",
        "id": "3d525fea9276a878eeff3b20998bf44b"
    },
    {
        "author": "吴晦之",
        "dynasty": "宋",
        "type": "诗",
        "rhythmic": "",
        "title": "山亭偶成",
        "preface": "",
        "paragraphs": [
            "二十四考成何事，三百六十长是闲。",
            "古今穷达置勿论，坐看烟云生西山。"
        ],
        "notes": "",
        "id": "7a9aaa6408caafe96ec8df029cd9c1f4"
    },
    {
        "author": "吴晦之",
        "dynasty": "宋",
        "type": "诗",
        "rhythmic": "",
        "title": "赠江西诗客",
        "preface": "",
        "paragraphs": [
            "五言诗作七宝塔，四壁惟余八尺床。",
            "一月二十九日醉，百年三万六千场。"
        ],
        "notes": "",
        "id": "e7e1f846a820cea8d226834c86f593d0"
    },
    {
        "author": "吴晦之",
        "dynasty": "宋",
        "type": "诗",
        "rhythmic": "",
        "title": "送友人西上",
        "preface": "",
        "paragraphs": [
            "晓行山路梅花白，晚宿溪桥柳色青。",
            "此去西湖春渐暖，画船沽酒水边亭。"
        ],
        "notes": "",
        "id": "3db143ec54d247c358070a43dae6b444"
    },
    {
        "author": "吴晦之",
        "dynasty": "宋",
        "type": "诗",
        "rhythmic": "",
        "title": "后圃寻春",
        "preface": "",
        "paragraphs": [
            "雨余未访后园春，百紫千红锦幛新。",
            "记得钱塘买花看，于今风景属闲人。"
        ],
        "notes": "",
        "id": "8dd636fc1a87248a049617e5845cb2dd"
    },
    {
        "author": "吴晦之",
        "dynasty": "宋",
        "type": "诗",
        "rhythmic": "",
        "title": "忆江湖旧游",
        "preface": "",
        "paragraphs": [
            "水满汀洲白鹭双，芦花飞雪扑船窗。",
            "归来常有江湖兴，遥想钟声隔岸撞。"
        ],
        "notes": "",
        "id": "906417b019e5139c6c8984cf67234e4d"
    },
    {
        "author": "吴晦之",
        "dynasty": "宋",
        "type": "诗",
        "rhythmic": "",
        "title": "雪后寻梅",
        "preface": "",
        "paragraphs": [
            "畧彴溪桥小径斜，竹篱茅舍两三家。",
            "红梅似与诗人约，腊雪初消始看花。"
        ],
        "notes": "",
        "id": "34cc2f73c4f8b07b2ec8a2cb72567d03"
    },
    {
        "author": "吴晦之",
        "dynasty": "宋",
        "type": "诗",
        "rhythmic": "",
        "title": "溪头唤渡",
        "preface": "",
        "paragraphs": [
            "轻烟漠漠晓晴天，立马汀沙唤渡船。",
            "白鸟忘机思虑息，避人飞过急滩前。"
        ],
        "notes": "",
        "id": "13643ca2392af823e5a906b37e4e118f"
    },
    {
        "author": "吴晦之",
        "dynasty": "宋",
        "type": "诗",
        "rhythmic": "",
        "title": "寄石鲁瞻",
        "preface": "",
        "paragraphs": [
            "忆昔从游杖履中，有山亭上醉春风。",
            "主人已作骑鲸客，谁识当年两病翁。"
        ],
        "notes": "",
        "id": "cd8eb4ab252063686f76828d495206ff"
    }
]