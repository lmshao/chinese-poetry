[
    {
        "author": "王临",
        "dynasty": "宋",
        "type": "诗",
        "rhythmic": "",
        "title": "题司空表圣王官谷",
        "preface": "",
        "paragraphs": [
            "夫君久逐夜舟移，依旧岩扃锁翠微。",
            "位至文昌还避世，身甘幽谷是知机。",
            "清风未泯随流水，遗像空存伴落晖。",
            "百有余年同俯仰，白云犹绕故亭飞。"
        ],
        "notes": "",
        "id": "f33e46f6652a54d7e2fb8c463ada3f61"
    },
    {
        "author": "王临",
        "dynasty": "宋",
        "type": "诗",
        "rhythmic": "",
        "title": "灵岩",
        "preface": "",
        "paragraphs": [
            "瓶钵飘然别帝乡，法音从此振东方。",
            "黄龙山下传心印，白鹤泉边起道场。",
            "甘露无时皆一味，旃檀何处不清香。",
            "烦师更唱宗门曲，兔脚龟毛任展张。"
        ],
        "notes": "",
        "id": "14c295638a955264b14869648b9d091c"
    }
]