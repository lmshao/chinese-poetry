[
    {
        "author": "王其",
        "dynasty": "宋",
        "type": "诗",
        "rhythmic": "",
        "title": "贺侍郎  其一",
        "preface": "",
        "paragraphs": [
            "宽碧高楼上倚天，等闲蚁垤视凌烟。",
            "归飞华表三千岁，砥柱中流五百年。",
            "摆脱浮云闲富贵，逍遥长日散神仙。",
            "天公已定乘除计，八十春秋到八千。"
        ],
        "notes": "",
        "id": "1b0a4510dc06ec016090d7b5bad9c50b"
    },
    {
        "author": "王其",
        "dynasty": "宋",
        "type": "诗",
        "rhythmic": "",
        "title": "贺侍郎  其二",
        "preface": "",
        "paragraphs": [
            "悬车高蹈姓名香，化得东阳似洛阳。",
            "节亚芗林仍峻洁，貌如笠泽更精强。",
            "丰标留作耆英样，寿命应同国祚长。",
            "岁岁梅花开腊五，来陪青鹿奉霞觞。"
        ],
        "notes": "",
        "id": "7d897688946627137cd8bfb13cd80d9b"
    }
]