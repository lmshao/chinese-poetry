[
    {
        "author": "王时叙",
        "dynasty": "宋",
        "type": "诗",
        "rhythmic": "",
        "title": "落梅",
        "preface": "",
        "paragraphs": [
            "廿年作伴是相知，每岁花开红满枝。",
            "可惜一朝零落尽，暗香疏影问谁之。"
        ],
        "notes": "",
        "id": "6b7a3f6daa0e8a00858d5fbb5c80061d"
    },
    {
        "author": "王时叙",
        "dynasty": "宋",
        "type": "诗",
        "rhythmic": "",
        "title": "惜母山新路词",
        "preface": "",
        "paragraphs": [
            "惜母山前龙女祠，画船送客黄金巵。",
            "从他坐唱阳关曲，只唱新开石路词。"
        ],
        "notes": "",
        "id": "bc853ef2abc2bedba5b0698ba5d2658e"
    },
    {
        "author": "王时叙",
        "dynasty": "宋",
        "type": "诗",
        "rhythmic": "",
        "title": "题图南像",
        "preface": "",
        "paragraphs": [
            "西华山中爱睡臣，何曾睡过百年春。",
            "争如警枕惺惺者，终作乾坤不朽人。"
        ],
        "notes": "",
        "id": "caf7a319f749ab617dc5faabe14d275f"
    }
]