[
    {
        "author": "王时叙",
        "dynasty": "宋",
        "type": "诗",
        "rhythmic": "",
        "title": "落梅",
        "preface": "",
        "paragraphs": [
            "廿年作伴是相知，每岁花开红满枝。",
            "可惜一朝零落尽，暗香疏影问谁之。"
        ],
        "notes": "",
        "id": "d0f748f42f6d47063c31baec49a6e144"
    },
    {
        "author": "王时叙",
        "dynasty": "宋",
        "type": "诗",
        "rhythmic": "",
        "title": "惜母山新路词",
        "preface": "",
        "paragraphs": [
            "惜母山前龙女祠，画船送客黄金巵。",
            "从他坐唱阳关曲，只唱新开石路词。"
        ],
        "notes": "",
        "id": "0c0abc347661e40fcea211535369e5c2"
    },
    {
        "author": "王时叙",
        "dynasty": "宋",
        "type": "诗",
        "rhythmic": "",
        "title": "题图南像",
        "preface": "",
        "paragraphs": [
            "西华山中爱睡臣，何曾睡过百年春。",
            "争如警枕惺惺者，终作乾坤不朽人。"
        ],
        "notes": "",
        "id": "83143e28fb61b043b11591dd6eace08d"
    }
]