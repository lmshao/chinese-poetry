[
    {
        "author": "王宁",
        "dynasty": "宋",
        "type": "诗",
        "rhythmic": "",
        "title": "秋夜赏桂",
        "preface": "",
        "paragraphs": [
            "秋风吹天香，先著桂枝里。",
            "更挹月露清，芬馥唤睡起。",
            "揽衣夜未央，泉喧不入耳。",
            "有来蕊珠仙，黄袂翠盖底。",
            "岂无碧云腴，为君一启齿。",
            "醉卧金粟间，绝胜佩兰芷。"
        ],
        "notes": "",
        "id": "50dcbe31a3377ceb8b13a34a95f1580b"
    },
    {
        "author": "王宁",
        "dynasty": "宋",
        "type": "诗",
        "rhythmic": "",
        "title": "和楼守浮远堂留题",
        "preface": "",
        "paragraphs": [
            "久去乡关始一来，竹舆行乐亦佳哉。",
            "还寻童子钓游处，又趁史君旌骑回。",
            "风物于人随意好，江山如画得天开。",
            "向来纪胜归名笔，喜为重镵置石崖。"
        ],
        "notes": "",
        "id": "ceb177298c67c9eda6a8c73d20692f94"
    }
]