[
    {
        "author": "翁溪园",
        "dynasty": "宋",
        "type": "诗",
        "rhythmic": "",
        "title": "紫姑仙为诗索和因用其韵赠范法官  其一",
        "preface": "",
        "paragraphs": [
            "五云楼阁阆风高，玉女轻轻月下敲。",
            "𫐌御为人催凤驾，功名报我在螭坳。",
            "寒灰草出千言妙，𦶟烬诚由一念交。",
            "何事赋诗征速和，一吟聊解子云嘲。"
        ],
        "notes": "",
        "id": "a2f7287fbf1e1cf8e611a6489b15ad67"
    },
    {
        "author": "翁溪园",
        "dynasty": "宋",
        "type": "诗",
        "rhythmic": "",
        "title": "紫姑仙为诗索和因用其韵赠范法官  其二",
        "preface": "",
        "paragraphs": [
            "范君仙吏术何高，欲祷灵扃祇一敲。",
            "借箸立谈神斡运，画灰成字势盘坳。",
            "三钱舞卜堪为侣，五斗师来可缔交。",
            "神力也须人力附，寄言诗将莫轻嘲。"
        ],
        "notes": "",
        "id": "20ef753c47f468bd1f1abb3e159fea79"
    },
    {
        "author": "翁溪园",
        "dynasty": "宋",
        "type": "诗",
        "rhythmic": "",
        "title": "赠谈命江文魁",
        "preface": "",
        "paragraphs": [
            "刮眼相逢四五秋，知君艺出万人头。",
            "但看巨轴藏盈袖，不信行囊尚弊裘。",
            "建阁程生藏瑞墨，买田张衍寄英游。",
            "从来有术高天下，莫但人谋当自谋。"
        ],
        "notes": "",
        "id": "eaad1365eae3c6918a820210d4068187"
    },
    {
        "author": "翁溪园",
        "dynasty": "宋",
        "type": "诗",
        "rhythmic": "",
        "title": "赠易数胡一鉴",
        "preface": "",
        "paragraphs": [
            "招牌名一鉴，数学得来真。",
            "以子胸中易，照他天下人。",
            "穷通窥见影，贤佞写成神。",
            "莫但为人监，回光监子身。"
        ],
        "notes": "",
        "id": "3bd8cb4f77593cdbc55621e8b23bb58e"
    },
    {
        "author": "翁溪园",
        "dynasty": "宋",
        "type": "诗",
        "rhythmic": "",
        "title": "寿刘上舍将仕  其一",
        "preface": "",
        "paragraphs": [
            "鲁台昨夜已书云，喜报今朝纪绂麟。",
            "五色祲呈迎瑞气，一阳道长庆亨辰。",
            "定知昴宿钟英质，须信长庚现后身。",
            "敢效髯秦诗格献，蓂敷十一寿千春。"
        ],
        "notes": "",
        "id": "ce7c780c7a154aa6336d24551faad44e"
    },
    {
        "author": "翁溪园",
        "dynasty": "宋",
        "type": "诗",
        "rhythmic": "",
        "title": "寿刘上舍将仕  其二",
        "preface": "",
        "paragraphs": [
            "英声璧水早年蜚，官样文章价久驰。",
            "汉殿紫荷应有种，燕山丹桂又传枝。",
            "名驹行作铨闱冠，文虎因须锁试知。",
            "他日汪黄推榜首，立身事业尽优为。"
        ],
        "notes": "",
        "id": "d418f95792a47b8e763e8af180405fb7"
    },
    {
        "author": "翁溪园",
        "dynasty": "宋",
        "type": "词",
        "rhythmic": "水调歌头",
        "title": "",
        "preface": "",
        "paragraphs": [
            "丹鹤结青士，玄鹿侍苍官。",
            "寿仙堂下，应伴凫舄戏莱斑。",
            "麟记当年绣绂，燕剪今朝彩胜，淑气逐椒盘。",
            "孕毓阳和粹，独占一春先。",
            "平淮了，勋业盛，傲东山。",
            "中原犹待经略，趣诏凤池还。",
            "更数尧阶五荚，又上华封三祝，千载圣须贤。",
            "即拜玉枝赐，长冠紫宸班。"
        ],
        "notes": "",
        "id": "c51d62d014fafac80542d55d855d29c1"
    },
    {
        "author": "翁溪园",
        "dynasty": "宋",
        "type": "词",
        "rhythmic": "水龙吟",
        "title": "",
        "preface": "",
        "paragraphs": [
            "镇淮楼下旌旗，晶明辉映云山阁。",
            "宸旒倚重，折冲千里，无逾秋壑。",
            "缓带清裘，纶巾羽扇，从容筹略。",
            "使毡裘胆破，丁宁边吏，无生事，空沙漠。",
            "二十四桥风月，称迷楼、卷尽帘箔。",
            "绂麟华旦，饱吟玉蕊，款簪金药。",
            "驿骑朝驰，宝鞍赍赐，御筵宣押。",
            "更赐环促召，中书入令，作汾阳郭。"
        ],
        "notes": "",
        "id": "d51e4f2d98f593a37fbe312d0064b62d"
    },
    {
        "author": "翁溪园",
        "dynasty": "宋",
        "type": "词",
        "rhythmic": "沁园春",
        "title": "",
        "preface": "",
        "paragraphs": [
            "记得花筵，巧夕星河，初度女牛。",
            "更四双蓂荚，十分桂魄，中元佳致，妆点初秋。",
            "蔼蔼非烟，濛濛如雾，锦水郁葱佳气浮。",
            "人人道，是王孙帝胄，今日生朝。",
            "银潢万叶源流。",
            "见一点长庚辉绛霄。",
            "似东平为善，河间献雅，风流酝藉，西汉诸刘。",
            "恰遇称觞，蓬壶歌缓，满酌蒲萄双玉舟。",
            "椿松等算，年年醉傲，花马金裘。"
        ],
        "notes": "",
        "id": "640d457d48427618bca05acbf2ac8769"
    },
    {
        "author": "翁溪园",
        "dynasty": "宋",
        "type": "词",
        "rhythmic": "洞仙歌",
        "title": "",
        "preface": "",
        "paragraphs": [
            "几番梅雨，蒲风过、端阳后。",
            "细数月轮，犹待双蓂秀。",
            "戏彩华堂宴，设帨朱门右。",
            "酌金荷，争献寿。",
            "蟠桃新熟，阿母齐长久。",
            "一门奋建，攀桂客、无双手。",
            "好事来春在，杏苑联蓝绶。",
            "应继琼林董，却胜燕山窦。",
            "夸盛事、真罕有。",
            "金花封诰，管取重重受。"
        ],
        "notes": "",
        "id": "addf03d613a3f4d57a7833572f12e53b"
    },
    {
        "author": "翁溪园",
        "dynasty": "宋",
        "type": "词",
        "rhythmic": "踏莎行",
        "title": "",
        "preface": "",
        "paragraphs": [
            "蓂荚飞双，桂分缺二。",
            "金风已肃深秋意。",
            "萱庭戏彩恰称觞，蕊宫仙子天台裔。",
            "鹤发童颜，龟龄福备。",
            "孩儿书额添三字。",
            "常将机训付儿孙，取青行拥潘舆侍。"
        ],
        "notes": "",
        "id": "edf672b9f11f25bca1e427e65ecfcb92"
    }
]