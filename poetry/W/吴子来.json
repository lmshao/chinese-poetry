[
    {
        "author": "吴子来",
        "dynasty": "唐",
        "type": "诗",
        "rhythmic": "",
        "title": "留观中诗二首 一",
        "preface": "",
        "paragraphs": [
            "终日草堂间，清风常往还。",
            "耳无尘事扰，心有玩云闲。",
            "对酒惟思月，餐松不厌山。",
            "时时吟内景，自合驻童颜。"
        ],
        "notes": "",
        "id": "4f5db4258fd1505f93e4ade04b4ef0f1"
    },
    {
        "author": "吴子来",
        "dynasty": "唐",
        "type": "诗",
        "rhythmic": "",
        "title": "留观中诗二首 二",
        "preface": "",
        "paragraphs": [
            "此生此物当生涯，白石青松便是家。",
            "对月卧云如野鹿，时时买酒醉烟霞。"
        ],
        "notes": "",
        "id": "ef48074615594a554c08422e4baf9ec0"
    }
]