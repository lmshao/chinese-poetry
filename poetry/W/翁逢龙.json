[
    {
        "author": "翁逢龙",
        "dynasty": "宋",
        "type": "诗",
        "rhythmic": "",
        "title": "闰月见九华菊",
        "preface": "",
        "paragraphs": [
            "众草已枯霜，墙阴独自芳。",
            "旋开三四蕊，知为两重阳。",
            "酒恰今朝熟，花多一月香。",
            "又经风雨后，得尔慰凄凉。"
        ],
        "notes": "",
        "id": "b027714b17030aedae96e5a3d1ce5fb4"
    },
    {
        "author": "翁逢龙",
        "dynasty": "宋",
        "type": "诗",
        "rhythmic": "",
        "title": "天津桥",
        "preface": "",
        "paragraphs": [
            "下马过天津，听传禁漏频。",
            "惟怜一桥月，曾照六朝人。",
            "金剥宫门字，红飞粉壁尘。",
            "中官来宿内，因问帝乡亲。"
        ],
        "notes": "",
        "id": "1504ea5f1d78415736fffc0fd82aeb4c"
    },
    {
        "author": "翁逢龙",
        "dynasty": "宋",
        "type": "诗",
        "rhythmic": "",
        "title": "金山寺",
        "preface": "",
        "paragraphs": [
            "波涛涌处浮双塔，塔影高低树影边。",
            "山下虽无归寺路，门前却有过淮船。",
            "石峰隔水难寻水，井脉通泉易得泉。",
            "闻说老龙归洞口，几回惊起定僧禅。"
        ],
        "notes": "",
        "id": "93c09ce611add5eab1bff4b302098580"
    },
    {
        "author": "翁逢龙",
        "dynasty": "宋",
        "type": "诗",
        "rhythmic": "",
        "title": "祈雪",
        "preface": "",
        "paragraphs": [
            "谷中草木几经春，敕额犹存古隶文。",
            "千里耕桑安土俗，一炉香火奉山君。",
            "多留姓字溪边石，惯见旌旗陇上云。",
            "太守若贤神自感，夜来入梦雪缤纷。"
        ],
        "notes": "",
        "id": "21d0baf84ff699cee57d1362d79fcb05"
    },
    {
        "author": "翁逢龙",
        "dynasty": "宋",
        "type": "诗",
        "rhythmic": "",
        "title": "原西",
        "preface": "",
        "paragraphs": [
            "原西行来遍，独影在斜阳。",
            "骤雨晴明快，初秋早晚凉。",
            "猿摇山果落，麝浴涧泉香。",
            "不向闲中看，争知城郭忙。"
        ],
        "notes": "",
        "id": "a541e2690d1a94c7ad0134d99a04ee4a"
    },
    {
        "author": "翁逢龙",
        "dynasty": "宋",
        "type": "诗",
        "rhythmic": "",
        "title": "上马",
        "preface": "",
        "paragraphs": [
            "因行作游计，上马未须忙。",
            "旧路往来熟，新秋早晚凉。",
            "看图寻古迹，听语认同乡。",
            "一带陂塘近，西风菱藕香。"
        ],
        "notes": "",
        "id": "893a00ba988fccc353b69e0d3f95bd76"
    },
    {
        "author": "翁逢龙",
        "dynasty": "宋",
        "type": "诗",
        "rhythmic": "",
        "title": "过齐山人居",
        "preface": "",
        "paragraphs": [
            "自说住居年，山灵夙有缘。",
            "看经医病鹤，祭土凿新泉。",
            "食相过饥岁，眠蓑度雪天。",
            "所言非释老，难与世人传。"
        ],
        "notes": "",
        "id": "c50d135d7b0cff48d1eac9ef853c9402"
    },
    {
        "author": "翁逢龙",
        "dynasty": "宋",
        "type": "诗",
        "rhythmic": "",
        "title": "官满借居",
        "preface": "",
        "paragraphs": [
            "尽装家具已回京，便觉身如片叶轻。",
            "近市借居人语杂，闭门独处自心清。",
            "雨中蹑屣青苔滑，烛下梳头白发明。",
            "余亦傍人簷底住，新来巢燕不须惊。"
        ],
        "notes": "",
        "id": "5d29f7ca2ca362eacc963faf67b68b5f"
    },
    {
        "author": "翁逢龙",
        "dynasty": "宋",
        "type": "诗",
        "rhythmic": "",
        "title": "夜读",
        "preface": "",
        "paragraphs": [
            "官事归来夜雪埋，儿曹灯火小茅斋。",
            "人家不必问贫富，但有读书声便佳。"
        ],
        "notes": "",
        "id": "be1de68ded6a5cc6dcb413dfbf330ef9"
    },
    {
        "author": "翁逢龙",
        "dynasty": "宋",
        "type": "诗",
        "rhythmic": "",
        "title": "曹娥庙",
        "preface": "",
        "paragraphs": [
            "再拜灵娥庙，魂清若可招。",
            "幡风吹古渡，帆月落残潮。",
            "碑有行人读，香多野客烧。",
            "迎神汉朝曲，时听起云霄。"
        ],
        "notes": "",
        "id": "b8599012ae4a2992a81269d070583cf7"
    },
    {
        "author": "翁逢龙",
        "dynasty": "宋",
        "type": "诗",
        "rhythmic": "",
        "title": "曹娥墓",
        "preface": "",
        "paragraphs": [
            "何朝无朽骨，此地尚清阴。",
            "冢上独根树，江边孤女心。",
            "化钱烧石燥，落叶渍泥深。",
            "长有英灵在，风平烟浪沉。"
        ],
        "notes": "",
        "id": "0e1db19434eec730cc9bd979e566c3b5"
    },
    {
        "author": "翁逢龙",
        "dynasty": "宋",
        "type": "诗",
        "rhythmic": "",
        "title": "润州五州山",
        "preface": "",
        "paragraphs": [
            "五州山下路，樵牧自成群。",
            "涧浅泉交径，岩高石碍云。",
            "老松前代寺，异草贵人坟。",
            "更陟重冈望，江淮地势分。"
        ],
        "notes": "",
        "id": "bb42a978799810916c6df0ce93786a71"
    },
    {
        "author": "翁逢龙",
        "dynasty": "宋",
        "type": "诗",
        "rhythmic": "",
        "title": "除夜怀弟",
        "preface": "",
        "paragraphs": [
            "为官与为客，相望各天涯。",
            "明日同添岁，何年共在家。",
            "梅飘几片雪，灯结两心花。",
            "前月书无报，多因道路赊。"
        ],
        "notes": "",
        "id": "20c8412b137ac0eabe4c87dd161248be"
    },
    {
        "author": "翁逢龙",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "知君游世磨不磷，往作道人之石友。"
        ],
        "notes": "",
        "id": "1a10ce2d368bbb7f2792f186fc474804"
    }
]