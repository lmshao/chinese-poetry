[
    {
        "author": "王佐才",
        "dynasty": "宋",
        "type": "诗",
        "rhythmic": "",
        "title": "刘帅画道林冬景",
        "preface": "",
        "paragraphs": [
            "破墨方纨趣向深，烟峦幽景锁冬阴。",
            "溪头雪细春生牖，岩脚风清昼满襟。",
            "千里断云藏片石，一江流水映疎林。",
            "长沙妙迹谁传宝，龙阁精神学士心。"
        ],
        "notes": "",
        "id": "4ba46867dda5697440706018324b1fd4"
    },
    {
        "author": "王佐才",
        "dynasty": "宋",
        "type": "诗",
        "rhythmic": "",
        "title": "答秦兵部求墨竹  其一",
        "preface": "",
        "paragraphs": [
            "夜到茆亭近竹篱，影随寒月下苔墀。",
            "吟余未懒萧疎兴，曾写离披一两枝。"
        ],
        "notes": "",
        "id": "57acfc24f09c2edcd1b67cfe38ef0f43"
    },
    {
        "author": "王佐才",
        "dynasty": "宋",
        "type": "诗",
        "rhythmic": "",
        "title": "答秦兵部求墨竹  其二",
        "preface": "",
        "paragraphs": [
            "墨传高节未为精，虚辱佳篇拂素屏。",
            "不敢持毫强羞缩，喜公心已厌丹青。"
        ],
        "notes": "",
        "id": "6d5da70f4cd3dcddd4dc9decbefb249e"
    },
    {
        "author": "王佐才",
        "dynasty": "宋",
        "type": "诗",
        "rhythmic": "",
        "title": "赠徐微中画龙",
        "preface": "",
        "paragraphs": [
            "阴阳变化万物从，其间至神惟真龙。",
            "庸夫俗眼不得见，或跃或潜无定迹。",
            "后来高士探元窟，素缣摹画求形容。",
            "在昔擅名能几人，争为妍巧夸殊功。",
            "东朐徐氏奋奇趣，俊笔醉挥欺古风。",
            "为余好事辄写寄，老鳞苍鬣惊盲聋。",
            "怒抟沧海喷白浪，暗拖暮雨横长空。",
            "双双头角战初罢，奔腾半没寒云中。",
            "只恐霹雳生坐上，爪牙活动拏寰穹。",
            "轩昂当世称独步，贵臣褒誉闻宸聪。",
            "黄金扇成争进入，雄声一日喧深宫。",
            "从此毫端愈珍重，千岁万岁传无穷。"
        ],
        "notes": "",
        "id": "a6fdbaed2baff223b801176cf3092565"
    },
    {
        "author": "王佐才",
        "dynasty": "宋",
        "type": "诗",
        "rhythmic": "",
        "title": "画虎",
        "preface": "",
        "paragraphs": [
            "炳毛威骨自精神，好祝提毫点刷人。",
            "纵使不成犹胜狗，休添角翼乱天真。"
        ],
        "notes": "",
        "id": "c1c6921a1afaf1f383c263177ddbc22a"
    },
    {
        "author": "王佐才",
        "dynasty": "宋",
        "type": "诗",
        "rhythmic": "",
        "title": "赠昙润画鹑",
        "preface": "",
        "paragraphs": [
            "饮啄飞鸣各后先，当时操笔想中传。",
            "生来野态无拘束，万里秋风自在天。"
        ],
        "notes": "",
        "id": "1c80563e2f515cf70f563d103a6add60"
    },
    {
        "author": "王佐才",
        "dynasty": "宋",
        "type": "诗",
        "rhythmic": "",
        "title": "赠徐子虚画鱼",
        "preface": "",
        "paragraphs": [
            "我尝放意游江湖，喜从钓叟观真鱼。",
            "有时临溪行复坐，秋水无风鱼自如。",
            "鳞鳞鬣滑随上下，回旋戏跃形皆殊。",
            "两两相逢若对语，聚头戢戢摇双须。",
            "忽然散漫皆游去，一半掉尾潜菰蒲。",
            "往来得所弄晴色，圆波触动生浮珠。",
            "困依垂杨看不足，尽日忘归谁与俱。",
            "自从北走尘土窟，十年不复瞻莼鲈。",
            "凭谁画出江湖趣，东海今闻徐子虚。",
            "毫端夺得生时意，京师好事争传摹。",
            "写成双幅辄遗我，展舒活动惊堂隅。",
            "穷搜前古少奇笔，此本只恐人间无。",
            "任教涸辙强濡沫，对面相忘千里书。"
        ],
        "notes": "",
        "id": "5a32e4934d657a408808a2613f91da98"
    }
]