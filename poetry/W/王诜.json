[
    {
        "author": "王诜",
        "dynasty": "宋",
        "type": "诗",
        "rhythmic": "",
        "title": "耳疾去后呈东坡",
        "preface": "",
        "paragraphs": [
            "老婆心急频相劝，性难只得三日限。",
            "我耳已较君不割，且喜两家皆平善。"
        ],
        "notes": "",
        "id": "c96a81421efddaf00ccc12dec26b0956"
    },
    {
        "author": "王诜",
        "dynasty": "宋",
        "type": "诗",
        "rhythmic": "",
        "title": "过后避庄宗庙寄曹殿帅贯道",
        "preface": "",
        "paragraphs": [
            "代梁继李号良图，却惑歌儿便丧躯。",
            "试拂尘埃觇遗像，元来满面是髭须。"
        ],
        "notes": "",
        "id": "f92f28ab127f440bfc67afe708c458b4"
    },
    {
        "author": "王诜",
        "dynasty": "宋",
        "type": "诗",
        "rhythmic": "",
        "title": "颍昌湖上赠诸公",
        "preface": "",
        "paragraphs": [
            "清影十分月，暗香干柄莲。",
            "不知从此别，高会复何年。"
        ],
        "notes": "",
        "id": "a99a5516f4f1c8e3531334ae1ac99bb1"
    },
    {
        "author": "王诜",
        "dynasty": "宋",
        "type": "诗",
        "rhythmic": "",
        "title": "奉和子瞻内翰见赠长韵",
        "preface": "",
        "paragraphs": [
            "帝子相从玉斗边，洞箫忽断散非烟。",
            "平生未省山水窟，一朝身到心茫然。",
            "长安日远那复见，掘地宁知能及泉。",
            "几年漂泊汉江上，东流不舍悲长川。",
            "山重水远景无尽，翠幕金屏开目前。",
            "晴云幂幂晓笼岫，碧嶂溶溶春接天。",
            "四时为我供画本，巧自增损媸与妍。",
            "心匠构尽远江意，笔锋耕徧西山田。",
            "苍颜华髪何所遣，聊将戏墨忘余年。",
            "将军色山自金碧，萧郎翠竹夸婵娟。",
            "风流千载无虎头，于今妙绝推龙眠。",
            "岂图俗笔挂高咏，从此得名因谪仙。",
            "爱诗好画本天性，辋口先生疑宿缘。",
            "会当别写一匹烟霞境，更应消得玉堂醉笔挥长篇。"
        ],
        "notes": "",
        "id": "3fa50bcf3d94fb25a469e4716539814c"
    },
    {
        "author": "王诜",
        "dynasty": "宋",
        "type": "诗",
        "rhythmic": "",
        "title": "子瞻再和前篇非惟格韵高绝而语意郑重相与甚厚因复用韵答谢之",
        "preface": "",
        "paragraphs": [
            "忆从南涧北山边，惯见岭云和野烟。",
            "山深路僻空吊影，梦惊松竹风萧然。",
            "杖藜芒𪨗谢尘境，已甘老去栖林泉。",
            "春篮采术问康伯，夜灶养丹陪稚川。",
            "渔樵每笑坐争席，鸥鹭无机驯我前。",
            "一朝忽作长安梦，此生犹欲更问天。",
            "归来未央拜天子，枯荄敢自期春妍。",
            "造物潜移真幻影，感时未用惊桑田。",
            "醉来却画山中景，水墨想像追当年。",
            "玉堂故人相与厚，意使嫫母齐联娟。",
            "岂知忧患耗心力，读书懒去但欲眠。",
            "屠龙学就本无用，只堪投老依金仙。",
            "更得新诗写珠玉，劝我不作区中缘。",
            "佩服忠言匪论报，短章重次木瓜篇。"
        ],
        "notes": "",
        "id": "5a319dc2f31bd43d9073092a48d94866"
    },
    {
        "author": "王诜",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "佳人已属沙咤利，义士今无古押衙。"
        ],
        "notes": "",
        "id": "ea005d0a91da8bf59d7ef4f55eaeca08"
    },
    {
        "author": "王诜",
        "dynasty": "宋",
        "type": "词",
        "rhythmic": "人月圆",
        "title": "",
        "preface": "",
        "paragraphs": [
            "小桃枝上春来早，初试薄罗衣。",
            "年年此夜，华灯盛照，人月圆时。",
            "禁街箫鼓，寒轻夜永，纤手同携。",
            "更阑人静。",
            "千门笑语，声在帘帏。"
        ],
        "notes": "",
        "id": "8652bc5c82171719f3c96631e2aa134d"
    },
    {
        "author": "王诜",
        "dynasty": "宋",
        "type": "词",
        "rhythmic": "失调名",
        "title": "",
        "preface": "",
        "paragraphs": [
            "带了黄花，强饮茱萸酒。"
        ],
        "notes": "",
        "id": "d17daac0dca617709c766fa1741feafd"
    },
    {
        "author": "王诜",
        "dynasty": "宋",
        "type": "词",
        "rhythmic": "失调名",
        "title": "",
        "preface": "",
        "paragraphs": [
            "偷闲结个艾虎儿，要插在、秋蝉鬓畔。"
        ],
        "notes": "",
        "id": "fbfec2588b222a1a3282ad710ed81645"
    },
    {
        "author": "王诜",
        "dynasty": "宋",
        "type": "词",
        "rhythmic": "失调名",
        "title": "",
        "preface": "",
        "paragraphs": [
            "合彩丝、对缠玉腕。"
        ],
        "notes": "",
        "id": "f988e6a14907005a64657827cf9e34d9"
    },
    {
        "author": "王诜",
        "dynasty": "宋",
        "type": "词",
        "rhythmic": "忆故人・烛影摇红",
        "title": "",
        "preface": "",
        "paragraphs": [
            "烛影摇红向夜阑，乍酒醒、心情懒。",
            "尊前谁为唱阳关，离恨天涯远。",
            "无奈云沈雨散。",
            "凭阑干、东风泪眼。",
            "海棠开后，燕子来时，黄昏庭院。"
        ],
        "notes": "",
        "id": "7838a7f837035559b7885a611ed924fe"
    },
    {
        "author": "王诜",
        "dynasty": "宋",
        "type": "词",
        "rhythmic": "换遍歌头",
        "title": "",
        "preface": "",
        "paragraphs": [
            "雪霁轻尘敛，好风初报柳。",
            "春寒浅、当三五。",
            "是处鳌山耸，金羁宝乘，游赏遍蓬壶。",
            "向黄昏时候。",
            "对双龙阙门前，皓月华灯射，变清昼。",
            "彩凤低衔天语。",
            "承宣诏传呼。",
            "飞上层霄，共陪霞觞频举。",
            "更渐阑，正回路。",
            "遥拥车佩珊珊，笼纱满香衢。",
            "指凤楼、相将醉归去。"
        ],
        "notes": "",
        "id": "b62a88cdcd58567c95349e2d08214165"
    },
    {
        "author": "王诜",
        "dynasty": "宋",
        "type": "词",
        "rhythmic": "撼庭竹",
        "title": "",
        "preface": "",
        "paragraphs": [
            "绰略青梅弄春色。",
            "真艳态堪惜。",
            "经年费尽东君力。",
            "有情先到探春客。",
            "无语泣寒香，时暗度瑶席。",
            "月下风前空怅望，思携手同摘。",
            "画栏倚遍无消息。",
            "佳辰乐事再难得。",
            "还是夕阳天，空暮云凝碧。"
        ],
        "notes": "",
        "id": "a4b2f161b38b37d00f9ffae8c62dc7e6"
    },
    {
        "author": "王诜",
        "dynasty": "宋",
        "type": "词",
        "rhythmic": "玉楼春",
        "title": "",
        "preface": "",
        "paragraphs": [
            "锦城春色花无数。",
            "排比笙歌留客住。",
            "轻寒轻暖夹衣天，乍雨乍晴寒食路。",
            "花虽不语莺能语。",
            "莫放韶光容易去。",
            "海棠开后月明前，纵有千金无买处。"
        ],
        "notes": "",
        "id": "9a72d4b290880b27fa92c7f5f9beaecb"
    },
    {
        "author": "王诜",
        "dynasty": "宋",
        "type": "词",
        "rhythmic": "画堂春令・画堂春",
        "title": "",
        "preface": "",
        "paragraphs": [
            "画堂霜重晓寒消，南枝红雪妆成。",
            "卷帘疑是弄妆人。",
            "粉面带春醒。",
            "最爱北江临岸，含娇浅淡精神。",
            "微风不动水纹平。",
            "倒影斗轻盈。"
        ],
        "notes": "",
        "id": "84b079a301060f802ca82fd414b3b9b0"
    },
    {
        "author": "王诜",
        "dynasty": "宋",
        "type": "词",
        "rhythmic": "花发沁园春",
        "title": "",
        "preface": "",
        "paragraphs": [
            "帝里春归，早先妆点，皇家池馆园林。",
            "雏莺未迁，燕子乍归，时节戏弄晴阴。",
            "琼楼珠阁，恰正在、柳曲花心。",
            "翠袖艳、衣凭阑干，惯闻弦管新音。",
            "此际相携宴赏，纵行乐随处，芳树遥岑。",
            "桃腮杏脸，嫩英万叶，千枝绿浅红深。",
            "轻风终日，泛暗香、长蛮衣襟。",
            "洞户醉，归访笙歌，晚来云海沈沈。"
        ],
        "notes": "",
        "id": "275b3efd0111c2f972243f2dd6ccd490"
    },
    {
        "author": "王诜",
        "dynasty": "宋",
        "type": "词",
        "rhythmic": "花心动",
        "title": "",
        "preface": "",
        "paragraphs": [
            "春欲来时，看雪里、新梅品流珍绝。",
            "气韵楚江，颜色中央，数朵巧熔香蜡。",
            "嫩苞珠泪圆金烛，娇腮润、蜂房微缺。",
            "画栏悄，佳人道妆，醉吟风月。",
            "淡白轻红谩说。",
            "算何事、东君用心偏别。",
            "赋与异姿，添与清香，堪向苦寒时节。",
            "但教开后金尊满，休惆怅、落时歌阙。",
            "断肠也，繁枝为谁赠折。"
        ],
        "notes": "",
        "id": "d8d2b9db2c1000ada03436fb7b3385ec"
    },
    {
        "author": "王诜",
        "dynasty": "宋",
        "type": "词",
        "rhythmic": "落梅花・落梅",
        "title": "",
        "preface": "",
        "paragraphs": [
            "寿阳妆晚，慵匀素脸，经宵醉痕堪惜。",
            "前村雪里，几枝初绽，□冰姿仙格。",
            "忍被东风，乱飘满地，残英堆积。",
            "可堪江上起离愁，凭谁说寄，肠断未归客。",
            "流恨声传羌笛。",
            "感行人、水亭山驿。",
            "越溪信阻，仙乡路杳，但风流尘迹。",
            "香艳浓时，东君吟赏，已成轻掷。",
            "愿身长健，且凭阑，明年还放春消息。"
        ],
        "notes": "",
        "id": "9c490d619b410c6ff9e507d7072c235a"
    },
    {
        "author": "王诜",
        "dynasty": "宋",
        "type": "词",
        "rhythmic": "蝶恋花",
        "title": "",
        "preface": "",
        "paragraphs": [
            "小雨初晴回晚照。",
            "金翠楼台，倒影芙蓉沼。",
            "杨柳垂垂风袅袅。",
            "嫩荷无数青钿小。",
            "似此园林无限好。",
            "流落归来，到了心情少。",
            "坐到黄昏人悄悄。",
            "更应添得朱颜老。"
        ],
        "notes": "",
        "id": "7aee49a352f038dd414379872b05d2c9"
    },
    {
        "author": "王诜",
        "dynasty": "宋",
        "type": "词",
        "rhythmic": "蝶恋花",
        "title": "",
        "preface": "",
        "paragraphs": [
            "钟送黄昏鸡报晓。",
            "昏晓相催，世事何时了。",
            "万恨千愁人自老。",
            "春来依旧生芳草。",
            "忙处人多闲处少。",
            "闲处光阴，几个人知道。",
            "独上高楼云渺渺。",
            "天涯一点青山小。"
        ],
        "notes": "",
        "id": "b30bd00bfc2ff821f34728f000915a1f"
    },
    {
        "author": "王诜",
        "dynasty": "宋",
        "type": "词",
        "rhythmic": "行香子",
        "title": "",
        "preface": "",
        "paragraphs": [
            "金井先秋，梧叶飘黄。",
            "几回惊觉梦初长。",
            "雨微烟淡。",
            "疏雨池塘。",
            "渐蓼花明，菱花冷，藕花凉。",
            "幽人已惯，枕单衾冷，任商飙、催换年光。",
            "问谁相伴，终日清狂。",
            "有竹间风，尊中酒，水边床。"
        ],
        "notes": "",
        "id": "c2da222755fdcd58458e7a72a2284a6a"
    },
    {
        "author": "王诜",
        "dynasty": "宋",
        "type": "词",
        "rhythmic": "踏青游",
        "title": "",
        "preface": "",
        "paragraphs": [
            "金勒狨鞍，西城嫩寒春晓。",
            "路渐入、垂杨芳草。",
            "过平堤，穿绿迳，几声啼鸟。",
            "是处里，谁家杏花临水，依约靓妆窥照。",
            "极目高原，东风露桃烟岛。",
            "望十里、红围绿绕。",
            "更相将、乘酒兴，幽情多少。",
            "待向晚、从头记将归去，说与凤楼人道。"
        ],
        "notes": "",
        "id": "2271eb872d009791ee41823f3a126a7d"
    },
    {
        "author": "王诜",
        "dynasty": "宋",
        "type": "词",
        "rhythmic": "鹧鸪天",
        "title": "",
        "preface": "",
        "paragraphs": [
            "才子阴风度远关。",
            "清愁曾向画图看。",
            "山衔斗柄三星没，雪共月明千里寒。",
            "新路陌，旧江干。",
            "崎岖谁叹客程难。",
            "临风更听昭华笛，簌簌梅花满地残。"
        ],
        "notes": "",
        "id": "94aef7c90b325d5d2da6c324cf63a893"
    },
    {
        "author": "王诜",
        "dynasty": "宋",
        "type": "词",
        "rhythmic": "黄莺儿",
        "title": "",
        "preface": "",
        "paragraphs": [
            "多情春意忆时节。",
            "北圃人来，传道江梅，依稀芳姿，数枝新发。",
            "夸嫩脸著胭脂，腻滑凝香雪。",
            "问伊还记年时，正好相看，因甚轻别。",
            "情切。",
            "往事散浮云，旧恨成华发。",
            "算知空对，绮槛雕栏，孜孜望人攀折。",
            "愁未见苦思量，待见重端叠。",
            "愿与永仿高堂，云雨芳菲月。"
        ],
        "notes": "",
        "id": "6b46af2ed8ac746a499997caafa5a556"
    }
]