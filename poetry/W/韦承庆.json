[
    {
        "author": "韦承庆",
        "dynasty": "唐",
        "type": "诗",
        "rhythmic": "",
        "title": "折杨柳",
        "preface": "",
        "paragraphs": [
            "万里边城地，三春杨柳节。",
            "叶似镜中眉，花如关外雪。",
            "征人远乡思，倡妇高楼别。",
            "不忍掷年华，含情寄攀折。"
        ],
        "notes": "",
        "id": "064ca320bfb0c277b31539d86c357380"
    },
    {
        "author": "韦承庆",
        "dynasty": "唐",
        "type": "诗",
        "rhythmic": "",
        "title": "寒食应制",
        "preface": "",
        "paragraphs": [
            "凤城春色晚，龙禁早晖通。",
            "旧火收槐燧，余寒入桂宫。",
            "莺啼正隐叶，鸡鬬始开笼。",
            "蔼蔼瑶山满，仙歌始乐风。"
        ],
        "notes": "",
        "id": "17ded19c20b2c0a0bb0e5984a02beaef"
    },
    {
        "author": "韦承庆",
        "dynasty": "唐",
        "type": "诗",
        "rhythmic": "",
        "title": "凌朝浮江旅思",
        "preface": "",
        "paragraphs": [
            "天晴上初日，春水送孤舟。",
            "山远疑无树，潮平似不流。",
            "岸花开且落，江鸟没还浮。",
            "羁望伤千里，长歌遣四愁。"
        ],
        "notes": "",
        "id": "9d164e898337bbf4eff95dfcc2418915"
    },
    {
        "author": "韦承庆",
        "dynasty": "唐",
        "type": "诗",
        "rhythmic": "",
        "title": "直中书省",
        "preface": "",
        "paragraphs": [
            "清切凤皇池，扶疎鸡树枝。",
            "唯应集鸾鹭，何为宿羁雌。",
            "大造乾坤辟，深恩雨露垂。",
            "昆蚑皆含养，驽骀亦驱驰。",
            "木偶翻为用，芝泥忽滥窥。",
            "九思空自勉，五字本无施。",
            "徒喜逢千载，何阶荅二仪。",
            "萤光向日尽，蚊力负山疲。",
            "禁宇庭除阔，闲宵钟箭移。",
            "暗花临户发，残月下帘欹。",
            "白发随年改，丹心为主披。",
            "命将时共泰，言与行俱危。",
            "寄谢巢由客，尧年正在斯。"
        ],
        "notes": "",
        "id": "016f30a7c432ef71d00cfe5f659134ce"
    },
    {
        "author": "韦承庆",
        "dynasty": "唐",
        "type": "诗",
        "rhythmic": "",
        "title": "南行别弟",
        "preface": "",
        "paragraphs": [
            "澹澹长江水，悠悠远客情。",
            "落花相与恨，到地一无声。"
        ],
        "notes": "",
        "id": "2ecc56ccb194c73c84150dbcfe64c913"
    },
    {
        "author": "韦承庆",
        "dynasty": "唐",
        "type": "诗",
        "rhythmic": "",
        "title": "南中咏雁",
        "preface": "",
        "paragraphs": [
            "万里人南去，三春雁北飞。",
            "不知何岁月？得与尔同归。"
        ],
        "notes": "",
        "id": "7601db17a5aefa1ff73964db279965f1"
    },
    {
        "author": "韦承庆",
        "dynasty": "唐",
        "type": "诗",
        "rhythmic": "",
        "title": "江楼",
        "preface": "",
        "paragraphs": [
            "独酌芳春酒，登楼已半曛。",
            "谁惊一行雁，冲断过江云。"
        ],
        "notes": "",
        "id": "3fbf362605c237460c3d93b777576417"
    },
    {
        "author": "韦承庆",
        "dynasty": "唐",
        "type": "诗",
        "rhythmic": "",
        "title": "九成宫山",
        "preface": "",
        "paragraphs": [
            "有水鱼争乐，无人鸟共歌。",
            "（见《吟窗杂录》卷三七）。"
        ],
        "notes": "",
        "id": "964d1a2fb258586bd734c2e92b050370"
    }
]