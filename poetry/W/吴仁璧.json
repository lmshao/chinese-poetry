[
    {
        "author": "吴仁璧",
        "dynasty": "唐",
        "type": "诗",
        "rhythmic": "",
        "title": "投谢钱武肃",
        "preface": "",
        "paragraphs": [
            "东门上相好知音，数尽台前郭隗金。",
            "累重虽然容食椹，力微无计报焚林。",
            "弊貂不称芙蓉幕，衰朽仍惭玳瑁簪。",
            "十里溪光一山月，可堪从此负归心。"
        ],
        "notes": "",
        "id": "6159f90ac2ee65bb3408e3f5ff0e8232"
    },
    {
        "author": "吴仁璧",
        "dynasty": "唐",
        "type": "诗",
        "rhythmic": "",
        "title": "客路",
        "preface": "",
        "paragraphs": [
            "人寰急景如波委，客路浮云似盖轻。",
            "回首故山天外碧，十年无计却归耕。"
        ],
        "notes": "",
        "id": "0e2f6c5b0b8a5485c8d37bbaec8d4c9f"
    },
    {
        "author": "吴仁璧",
        "dynasty": "唐",
        "type": "诗",
        "rhythmic": "",
        "title": "南徐题友人郊居",
        "preface": "",
        "paragraphs": [
            "门前樵径连江寺，岸下渔矶系海槎。",
            "待到秋深好时节，与君长醉隐侯家。"
        ],
        "notes": "",
        "id": "70f9f893b72dd842750d86b144b0c7a0"
    },
    {
        "author": "吴仁璧",
        "dynasty": "唐",
        "type": "诗",
        "rhythmic": "",
        "title": "读度人经寄郑仁表",
        "preface": "",
        "paragraphs": [
            "身虽一旦尘中老，名拟三清会里题。",
            "二午九斋余日在，请君相伴醉如泥。"
        ],
        "notes": "",
        "id": "655a0494b93b712c38998b2f8b44d213"
    },
    {
        "author": "吴仁璧",
        "dynasty": "唐",
        "type": "诗",
        "rhythmic": "",
        "title": "秋日听僧弹琴",
        "preface": "",
        "paragraphs": [
            "金徽玉轸韵泠然，言下浮生指下泉。",
            "恰称秋风西北起，一时吹入碧湘烟。"
        ],
        "notes": "",
        "id": "ff1730d20c7ac4341449a55f8ef6f16a"
    },
    {
        "author": "吴仁璧",
        "dynasty": "唐",
        "type": "诗",
        "rhythmic": "",
        "title": "贾谊",
        "preface": "",
        "paragraphs": [
            "扶持一疏满遗编，汉陛前头正少年。",
            "谁道恃才轻绛灌，却将惆怅吊湘川。"
        ],
        "notes": "",
        "id": "3d441c2b77c18a39a2081d5552efc5be"
    },
    {
        "author": "吴仁璧",
        "dynasty": "唐",
        "type": "诗",
        "rhythmic": "",
        "title": "春雪",
        "preface": "",
        "paragraphs": [
            "雪霁凝光入坐寒，天明犹自卧袁安。",
            "貂裘穿后鹤氅敝，自此风流不足看。"
        ],
        "notes": "",
        "id": "eb59a4dd3a0c8463b790ec4c63b09d41"
    },
    {
        "author": "吴仁璧",
        "dynasty": "唐",
        "type": "诗",
        "rhythmic": "",
        "title": "衰柳",
        "preface": "",
        "paragraphs": [
            "金风渐利露珠团，广陌长堤黛色残。",
            "水殿狂游隋炀帝，一千余里可堪看。"
        ],
        "notes": "",
        "id": "259c0bcff5aa4470291ad06648095d14"
    },
    {
        "author": "吴仁璧",
        "dynasty": "唐",
        "type": "诗",
        "rhythmic": "",
        "title": "凤仙花",
        "preface": "",
        "paragraphs": [
            "香红嫩绿正开时，冷蝶饥蜂两不知。",
            "此际最宜何处看，朝阳初上碧梧枝。"
        ],
        "notes": "",
        "id": "340bb5659f31df1420b2b57653c1d4af"
    },
    {
        "author": "吴仁璧",
        "dynasty": "唐",
        "type": "诗",
        "rhythmic": "",
        "title": "金钱花",
        "preface": "",
        "paragraphs": [
            "浅绛浓香几朵匀，日镕金铸万家新。",
            "堪疑刘宠遗芳在，不许山阴父老贫。"
        ],
        "notes": "",
        "id": "42875864dc547aec46ff347dc22e9f75"
    },
    {
        "author": "吴仁璧",
        "dynasty": "唐",
        "type": "诗",
        "rhythmic": "",
        "title": "钱塘鹤",
        "preface": "",
        "paragraphs": [
            "人间路霭青天半，鼇岫云生碧海涯。",
            "虽抱雕笼密扃钥，可能长在叔伦家。"
        ],
        "notes": "",
        "id": "20de55f8381a119ca153e3d7240e2a87"
    },
    {
        "author": "吴仁璧",
        "dynasty": "唐",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "为惜苔钱妨换砌，因怜山色旋开尊。",
            "高阁烟霞禅客睡，满城尘土世人忙。",
            "五龙金角向星斗，三洞玉音愁鬼神。",
            "蒲草薄裁连蒂白，臙脂浓染半葩红。"
        ],
        "notes": "",
        "id": "afd143a3b73f1fb71c8e89b406488dff"
    }
]