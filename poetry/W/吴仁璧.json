[
    {
        "author": "吴仁璧",
        "dynasty": "唐",
        "type": "诗",
        "rhythmic": "",
        "title": "投谢钱武肃",
        "preface": "",
        "paragraphs": [
            "东门上相好知音，数尽台前郭隗金。",
            "累重虽然容食椹，力微无计报焚林。",
            "弊貂不称芙蓉幕，衰朽仍惭玳瑁簪。",
            "十里溪光一山月，可堪从此负归心。"
        ],
        "notes": "",
        "id": "0aa31b5ea263ec65028f1cdab12cd5fb"
    },
    {
        "author": "吴仁璧",
        "dynasty": "唐",
        "type": "诗",
        "rhythmic": "",
        "title": "客路",
        "preface": "",
        "paragraphs": [
            "人寰急景如波委，客路浮云似盖轻。",
            "回首故山天外碧，十年无计却归耕。"
        ],
        "notes": "",
        "id": "b58b836c28cf7c5c83c228e85c329b1f"
    },
    {
        "author": "吴仁璧",
        "dynasty": "唐",
        "type": "诗",
        "rhythmic": "",
        "title": "南徐题友人郊居",
        "preface": "",
        "paragraphs": [
            "门前樵径连江寺，岸下渔矶系海槎。",
            "待到秋深好时节，与君长醉隐侯家。"
        ],
        "notes": "",
        "id": "e0b860562e53a27b4b8cb5d086972e1f"
    },
    {
        "author": "吴仁璧",
        "dynasty": "唐",
        "type": "诗",
        "rhythmic": "",
        "title": "读度人经寄郑仁表",
        "preface": "",
        "paragraphs": [
            "身虽一旦尘中老，名拟三清会里题。",
            "二午九斋余日在，请君相伴醉如泥。"
        ],
        "notes": "",
        "id": "4696497ab67478655f5ca88ace2d9d40"
    },
    {
        "author": "吴仁璧",
        "dynasty": "唐",
        "type": "诗",
        "rhythmic": "",
        "title": "秋日听僧弹琴",
        "preface": "",
        "paragraphs": [
            "金徽玉轸韵泠然，言下浮生指下泉。",
            "恰称秋风西北起，一时吹入碧湘烟。"
        ],
        "notes": "",
        "id": "06c24c11d951a0b1a5f86537a514a8ae"
    },
    {
        "author": "吴仁璧",
        "dynasty": "唐",
        "type": "诗",
        "rhythmic": "",
        "title": "贾谊",
        "preface": "",
        "paragraphs": [
            "扶持一疏满遗编，汉陛前头正少年。",
            "谁道恃才轻绛灌，却将惆怅吊湘川。"
        ],
        "notes": "",
        "id": "bef1e097b83053f29f988f371c8ab870"
    },
    {
        "author": "吴仁璧",
        "dynasty": "唐",
        "type": "诗",
        "rhythmic": "",
        "title": "春雪",
        "preface": "",
        "paragraphs": [
            "雪霁凝光入坐寒，天明犹自卧袁安。",
            "貂裘穿后鹤氅敝，自此风流不足看。"
        ],
        "notes": "",
        "id": "3cf00516fb0cf4bbd05ed7c98cb8be49"
    },
    {
        "author": "吴仁璧",
        "dynasty": "唐",
        "type": "诗",
        "rhythmic": "",
        "title": "衰柳",
        "preface": "",
        "paragraphs": [
            "金风渐利露珠团，广陌长堤黛色残。",
            "水殿狂游隋炀帝，一千余里可堪看。"
        ],
        "notes": "",
        "id": "67901ca04c66d67c52b7aa988b39f963"
    },
    {
        "author": "吴仁璧",
        "dynasty": "唐",
        "type": "诗",
        "rhythmic": "",
        "title": "凤仙花",
        "preface": "",
        "paragraphs": [
            "香红嫩绿正开时，冷蝶饥蜂两不知。",
            "此际最宜何处看，朝阳初上碧梧枝。"
        ],
        "notes": "",
        "id": "2ab5976c8a2ba3f89c51c2abe6bbe99e"
    },
    {
        "author": "吴仁璧",
        "dynasty": "唐",
        "type": "诗",
        "rhythmic": "",
        "title": "金钱花",
        "preface": "",
        "paragraphs": [
            "浅绛浓香几朵匀，日镕金铸万家新。",
            "堪疑刘宠遗芳在，不许山阴父老贫。"
        ],
        "notes": "",
        "id": "61f7f55bc872a53838c1260ce23e4d47"
    },
    {
        "author": "吴仁璧",
        "dynasty": "唐",
        "type": "诗",
        "rhythmic": "",
        "title": "钱塘鹤",
        "preface": "",
        "paragraphs": [
            "人间路霭青天半，鼇岫云生碧海涯。",
            "虽抱雕笼密扃钥，可能长在叔伦家。"
        ],
        "notes": "",
        "id": "4b7290efb9c9c5f6287c2fa4116db14a"
    },
    {
        "author": "吴仁璧",
        "dynasty": "唐",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "为惜苔钱妨换砌，因怜山色旋开尊。",
            "高阁烟霞禅客睡，满城尘土世人忙。",
            "五龙金角向星斗，三洞玉音愁鬼神。",
            "蒲草薄裁连蒂白，臙脂浓染半葩红。"
        ],
        "notes": "",
        "id": "5ac337a96806a47c3c5c3eee7baf768c"
    }
]