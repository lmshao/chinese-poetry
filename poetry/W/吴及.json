[
    {
        "author": "吴及",
        "dynasty": "宋",
        "type": "诗",
        "rhythmic": "",
        "title": "登狼山",
        "preface": "",
        "paragraphs": [
            "郡僻山更远，尘喧与世违。",
            "水横观雁度，天静见龙归。",
            "落叶霜凝树，思亲泪湿衣。",
            "西风怕回首，不忍白雪飞。"
        ],
        "notes": "",
        "id": "9e36aee4dbafc398e914adf4a6fd95a9"
    },
    {
        "author": "吴及",
        "dynasty": "宋",
        "type": "诗",
        "rhythmic": "",
        "title": "长桥",
        "preface": "",
        "paragraphs": [
            "有客过津亭，高歌愿濯缨。",
            "阑干聚烟碧，波浪卷秋声。",
            "𬟽饮潇湘渴，龙游河汉横。",
            "夕阳看不厌，待看月华生。"
        ],
        "notes": "",
        "id": "7c22f7e8b3e29aa3d51912ecb69c9622"
    }
]