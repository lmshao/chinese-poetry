[
    {
        "author": "王绩",
        "dynasty": "唐",
        "type": "诗",
        "rhythmic": "",
        "title": "古意六首 一",
        "preface": "",
        "paragraphs": [
            "幽人在何所？紫岩有仙躅。",
            "月下横宝琴，此外将安欲。",
            "材抽峄山干，徽点昆丘玉。",
            "漆抱蛟龙唇，丝缠凤凰足。",
            "前弹广陵罢，后以明光续。",
            "百金买一声，千金传一曲。",
            "世无钟子期，谁知心所属。"
        ],
        "notes": "",
        "id": "fab2198bc35b0535f0bea4d4c3716901"
    },
    {
        "author": "王绩",
        "dynasty": "唐",
        "type": "诗",
        "rhythmic": "",
        "title": "古意六首 二",
        "preface": "",
        "paragraphs": [
            "竹生大夏谿，苍苍富奇质。",
            "绿叶吟风劲，翠茎犯霄密。",
            "霜霰封其柯，鹓鸾食其实。",
            "宁知轩辕后，更有伶伦出。",
            "刀斧俄见寻，根株坐相失。",
            "裁为十二管，吹作雄雌律。",
            "有用虽自伤，无心复招疾。",
            "不如山上草，离离保终吉。"
        ],
        "notes": "",
        "id": "8703ef2d0edd2ce603fec4465b54f4e5"
    },
    {
        "author": "王绩",
        "dynasty": "唐",
        "type": "诗",
        "rhythmic": "",
        "title": "古意六首 三",
        "preface": "",
        "paragraphs": [
            "宝龟尺二寸，由来宅深水。",
            "浮游五湖内，宛转三江里。",
            "何不深复深，轻然至溱洧。",
            "溱洧源流狭，春秋不濡轨。",
            "渔人递往还，网罟相萦藟。",
            "一朝失运会，刳肠血流死。",
            "丰骨输庙堂，鲜腴籍笾簋。",
            "弃置谁怨尤，自我招此否。",
            "余灵寄明卜，复来钦所履。"
        ],
        "notes": "",
        "id": "3d74ea2fc26b3593d630f0665d9351e5"
    },
    {
        "author": "王绩",
        "dynasty": "唐",
        "type": "诗",
        "rhythmic": "",
        "title": "古意六首 四",
        "preface": "",
        "paragraphs": [
            "松生北岩下，由来人径绝。",
            "布叶捎云烟，插根拥岩穴。",
            "自言生得地，独负凌云洁。",
            "何时畏斤斧，几度经霜雪。",
            "风惊西北枝，雹陨东南节。",
            "不知岁月久，稍觉枝干折。",
            "藤萝上下碎，枝干纵横裂。",
            "行当糜烂尽，坐共灰尘灭。",
            "宁关匠石顾，岂为王孙折。",
            "盛衰自有时，圣贤未尝屑。",
            "寄言悠悠者，无为嗟大耋。"
        ],
        "notes": "",
        "id": "637eba5917aee9e3923d2bd6e0eacad4"
    },
    {
        "author": "王绩",
        "dynasty": "唐",
        "type": "诗",
        "rhythmic": "",
        "title": "古意六首 五",
        "preface": "",
        "paragraphs": [
            "桂树何苍苍，秋来花更芳。",
            "自言岁寒性，不知露与霜。",
            "幽人重其德，徙植临前堂。",
            "连拳八九树，偃蹇二三行。",
            "枝枝自相纠，叶叶还相当。",
            "去来双鸿鹄，栖息两鸳鸯。",
            "荣荫诚不厚，斤斧亦勿伤。",
            "赤心许君时，此意那可忘。"
        ],
        "notes": "",
        "id": "8f5bfde9166ff7463add779c8e374c0d"
    },
    {
        "author": "王绩",
        "dynasty": "唐",
        "type": "诗",
        "rhythmic": "",
        "title": "古意六首 六",
        "preface": "",
        "paragraphs": [
            "彩凤欲将归，提罗出郊访。",
            "罗张大泽已，凤入重云飏。",
            "朝栖昆阆木，夕饮蓬壶涨。",
            "问凤那远飞，贤君坐相望。",
            "凤言荷深德，微禽安足尚。",
            "但使雏卵全，无令[矰]缴放。",
            "皇臣力牧举，帝乐箫韶畅。",
            "自有来巢时，明年阿阁上。"
        ],
        "notes": "",
        "id": "8b981f8bb795a9e32844ec313aabd90b"
    },
    {
        "author": "王绩",
        "dynasty": "唐",
        "type": "诗",
        "rhythmic": "",
        "title": "石竹咏",
        "preface": "",
        "paragraphs": [
            "萋萋结绿枝，晔晔垂朱英。",
            "常恐零露降，不得全其生。",
            "叹息聊自思，此生岂我情。",
            "昔我未生时，谁者令我萌。",
            "弃置勿重陈，委化何足惊。"
        ],
        "notes": "",
        "id": "3b245971d75db965916143f6290df88c"
    },
    {
        "author": "王绩",
        "dynasty": "唐",
        "type": "诗",
        "rhythmic": "",
        "title": "田家三首 一",
        "preface": "",
        "paragraphs": [
            "阮籍生涯懒，嵇康意气疎。",
            "相逢一醉饱，独坐数行书。",
            "小池聊养鹤，闲田且牧猪。",
            "草生元亮径，花暗子云居。",
            "倚床看妇织，登垅课儿锄。",
            "回头寻仙事，并是一空虚。"
        ],
        "notes": "",
        "id": "8ae0061d155fba10d8958e9a1a5cc170"
    },
    {
        "author": "王绩",
        "dynasty": "唐",
        "type": "诗",
        "rhythmic": "",
        "title": "田家三首 二",
        "preface": "",
        "paragraphs": [
            "家住箕山下，门枕颍川滨。",
            "不知今有汉，唯言昔避秦。",
            "琴伴前庭月，酒劝后园春。",
            "自得中林士，何忝上皇人。"
        ],
        "notes": "",
        "id": "70806070257d1d1dd6a2b50abe4463fd"
    },
    {
        "author": "王绩",
        "dynasty": "唐",
        "type": "诗",
        "rhythmic": "",
        "title": "田家三首 三",
        "preface": "",
        "paragraphs": [
            "平生唯酒乐，作性不能无。",
            "朝朝访乡里，夜夜遣人酤。",
            "家贫留客久，不暇道精麤。",
            "抽帘持益炬，拔箦更燃炉。",
            "恒闻饮不足，何见有残壶。"
        ],
        "notes": "",
        "id": "5c831e8f16a4192fb22fdc547ec25957"
    },
    {
        "author": "王绩",
        "dynasty": "唐",
        "type": "诗",
        "rhythmic": "",
        "title": "赠李征君大寿",
        "preface": "",
        "paragraphs": [
            "孔淳辞散骑，陆昶谢中郎。",
            "幅巾朝帝罢，杖策去官忙。",
            "附车还赵郡，乘船向武昌。",
            "九征书未已，十辟誉弥彰。",
            "副君迎绮季，天子送严光。",
            "灞陵幽径近，磻谿隐路长。",
            "编蓬还作室，绩草更为裳。",
            "会稽置樵处，兰陵卖药行。",
            "看书惟道德，开教止农桑。",
            "别有幽怀侣，由来高让王。",
            "前年辞厚币，今岁返寒乡。",
            "有书横石架，无毡坐土床。",
            "兰英犹足酿，竹实本无粮。",
            "涧松寒转直，山菊秋自香。",
            "管宁存祭礼，王霸重朝章。",
            "去去相随去，披裘骄盛唐。"
        ],
        "notes": "",
        "id": "c32ac94ea782ed5ed0c6d66b5b2731d2"
    },
    {
        "author": "王绩",
        "dynasty": "唐",
        "type": "诗",
        "rhythmic": "",
        "title": "山中敍志",
        "preface": "",
        "paragraphs": [
            "物外知何事，山中无所有。",
            "风鸣静夜琴，月照芳春酒。",
            "直置百年内，谁论千载后。",
            "张奉娉贤妻，老莱籍嘉偶。",
            "孟光傥未嫁，梁鸿正须妇。"
        ],
        "notes": "",
        "id": "c82a3c4a5743446ce77444b2d1a692ad"
    },
    {
        "author": "王绩",
        "dynasty": "唐",
        "type": "诗",
        "rhythmic": "",
        "title": "赠梁公",
        "preface": "",
        "paragraphs": [
            "我欲图世乐，斯乐难可常。",
            "位大招讥嫌，禄极生祸殃。",
            "圣莫若周公，忠岂逾霍光。",
            "成王已兴诮，宣帝如负芒。",
            "范蠡何智哉，单舟戒轻装。",
            "疏广岂不怀，策杖还故乡。",
            "朱门虽足悦，赤族亦可伤。",
            "履霜成坚冰，知足胜不祥。",
            "我今穷家子，自言此见长。",
            "功成皆能退，在昔谁灭亡。"
        ],
        "notes": "",
        "id": "aa7bcbcbdd1b4d9943f9ee41d9674e51"
    },
    {
        "author": "王绩",
        "dynasty": "唐",
        "type": "诗",
        "rhythmic": "",
        "title": "薛记室收过庄见寻率题古意以赠",
        "preface": "",
        "paragraphs": [
            "伊昔逢丧乱，历数闰当余。",
            "豺狼塞衢路，桑梓成丘墟。",
            "余及尔皆亡，东西各异居。",
            "尔为背风鸟，我为涸辙鱼。",
            "逮承云雷后，欣逢天地初。",
            "东川聊下钓，南亩试挥锄。",
            "资税幸不及，伏腊常有储。",
            "散诞时须酒，萧条嬾向书。",
            "朽木不可雕，短翮将焉摅。",
            "故人有深契，过我蓬高庐。",
            "曳裾出门迎，握手登前除。",
            "相看非旧颜，忽若形骸疎。",
            "追道宿昔事，切切心相于。",
            "忆我少年时，携手游东渠。",
            "梅李夹两岸，花枝何扶疏。",
            "同志亦不多，西庄有姚徐。",
            "尝爱陶渊明，酌醴焚枯鱼。",
            "尝学公孙弘，策杖牧群猪。",
            "追念甫如昨，奄忽成空虚。",
            "人生讵能几，岁岁常不舒。",
            "赖有北山僧，教我以真如。",
            "使我视听遣，自觉尘累祛。",
            "何事须筌蹄，今已得兔鱼。",
            "旧游傥多暇，同此释纷拏。"
        ],
        "notes": "",
        "id": "6e5b12372b348e22aa955da94c2b7f7e"
    },
    {
        "author": "王绩",
        "dynasty": "唐",
        "type": "诗",
        "rhythmic": "",
        "title": "晚年敍志示翟处士",
        "preface": "",
        "paragraphs": [
            "弱龄慕奇调，无事不兼修。",
            "望气登重阁，占星上小楼。",
            "明经思待诏，学剑觅封侯。",
            "弃𦈡频北上，怀刺几西游。",
            "中年逢丧乱，非复昔追求。",
            "失路青门隐，藏名白社游。",
            "风云私所爱，屠博暗为俦。",
            "解纷曾霸越，释难颇存周。",
            "晚岁聊长想，生涯太若浮。",
            "归来南亩上，更坐北溪头。",
            "古岸多磐石，春泉足细流。",
            "东隅诚已谢，西景惧难收。",
            "无谓退耕近，伏念已经秋。",
            "庚桑逢处跪，陶潜见人羞。",
            "三晨宁举火，五月镇披裘。",
            "自有居常乐，谁知身世忧。"
        ],
        "notes": "",
        "id": "3976030adc35a1ecd21c048663a2b0be"
    },
    {
        "author": "王绩",
        "dynasty": "唐",
        "type": "诗",
        "rhythmic": "",
        "title": "春日",
        "preface": "",
        "paragraphs": [
            "前旦出园游，林华都未有。",
            "今朝下堂来，池冰开已久。",
            "雪被南轩梅，风催北庭柳。",
            "遥呼灶前妾，却报机中妇。",
            "年光恰恰来，满瓮营春酒。"
        ],
        "notes": "",
        "id": "3a18cc3d307ab6f0ce66736d914cbea1"
    },
    {
        "author": "王绩",
        "dynasty": "唐",
        "type": "诗",
        "rhythmic": "",
        "title": "采药",
        "preface": "",
        "paragraphs": [
            "野情贪药饵，郊居倦蓬荜。",
            "青龙护道符，白犬游仙术。",
            "腰镰戊己月，负锸庚辛日。",
            "时时断嶂遮，往往孤峰出。",
            "行披葛仙经，坐检神农帙。",
            "龟蛇采二苓，赤白寻双术。",
            "地冻根难尽，藂枯苗易失。",
            "从容肉作名，薯蓣高成质。",
            "家丰松叶酒，器贮参花蜜。",
            "且复归去来，刀圭辅衰疾。"
        ],
        "notes": "",
        "id": "76566d928669813c267d71d00a18c5ea"
    },
    {
        "author": "王绩",
        "dynasty": "唐",
        "type": "诗",
        "rhythmic": "",
        "title": "在京思故园见乡人问",
        "preface": "",
        "paragraphs": [
            "旅泊多年岁，老去不知回。",
            "忽逢门前客，道发故乡来。",
            "敛眉俱握手，破涕共衔杯。",
            "殷勤访朋旧，屈曲问童孩。",
            "衰宗多弟姪，若个赏池台。",
            "旧园今在否，新树也应栽。",
            "柳行疎密布，茅斋宽窄裁。",
            "经移何处竹？别种几株梅。",
            "渠当无绝水，石计总生苔。",
            "院果谁先熟，林花那后开。",
            "羇心祗欲问，为报不须猜。",
            "行当驱下泽，去剪故园莱。"
        ],
        "notes": "",
        "id": "7350f95a603b65394a5af71699e119b8"
    },
    {
        "author": "王绩",
        "dynasty": "唐",
        "type": "诗",
        "rhythmic": "",
        "title": "春桂问荅二首 一",
        "preface": "",
        "paragraphs": [
            "问春桂：桃李正芬华，年光随处满，何事独无花。"
        ],
        "notes": "",
        "id": "3bc7b7c7c709f3b62c20852d2af252e3"
    },
    {
        "author": "王绩",
        "dynasty": "唐",
        "type": "诗",
        "rhythmic": "",
        "title": "春桂问荅二首 二",
        "preface": "",
        "paragraphs": [
            "春桂荅：春华讵能久，风霜摇落时，独秀君知不。"
        ],
        "notes": "",
        "id": "78d58d307181f4aff231e836281f41ff"
    },
    {
        "author": "王绩",
        "dynasty": "唐",
        "type": "诗",
        "rhythmic": "",
        "title": "北山",
        "preface": "",
        "paragraphs": [
            "旧知山里绝氛埃，登高日暮心悠哉。",
            "子平一去何时返？仲叔长游遂不来。",
            "幽兰独夜清琴曲，桂树凌云浊酒杯。",
            "槁项同枯木，丹心等死灰。"
        ],
        "notes": "",
        "id": "403770c7cc5c045e069931a38d69cd78"
    },
    {
        "author": "王绩",
        "dynasty": "唐",
        "type": "诗",
        "rhythmic": "",
        "title": "野望",
        "preface": "",
        "paragraphs": [
            "东皐薄暮望，徙倚欲何依。",
            "树树皆秋色，山山唯落晖。",
            "牧人驱犊返，猎马带禽归。",
            "相顾无相识，长歌怀采薇。"
        ],
        "notes": "",
        "id": "029e2f3864c6c8908ba6c7d09887d4b3"
    },
    {
        "author": "王绩",
        "dynasty": "唐",
        "type": "诗",
        "rhythmic": "",
        "title": "赠程处士",
        "preface": "",
        "paragraphs": [
            "百年长扰扰，万事悉悠悠。",
            "日光随意落，河水任情流。",
            "礼乐囚姬旦，诗书缚孔丘。",
            "不如高枕枕，时取醉消愁。"
        ],
        "notes": "",
        "id": "98c4df521a6b843dbac07005f2ea59c5"
    },
    {
        "author": "王绩",
        "dynasty": "唐",
        "type": "诗",
        "rhythmic": "",
        "title": "九月九日赠崔使君善为",
        "preface": "",
        "paragraphs": [
            "野人迷节候，端坐隔尘埃。",
            "忽见黄花吐，方知素节回。",
            "映岩千段发，临浦万株开。",
            "香气徒盈把，无人送酒来。"
        ],
        "notes": "",
        "id": "af84d093c5be74fe12c2e37a217b0219"
    },
    {
        "author": "王绩",
        "dynasty": "唐",
        "type": "诗",
        "rhythmic": "",
        "title": "独坐",
        "preface": "",
        "paragraphs": [
            "问君樽酒外，独坐更何须。",
            "有客谈名理，无人索地租。",
            "三男婚令族，五女嫁贤夫。",
            "百年随分了，未羡陟方壶。"
        ],
        "notes": "",
        "id": "3716f222a5002a30a09f70671f15a361"
    },
    {
        "author": "王绩",
        "dynasty": "唐",
        "type": "诗",
        "rhythmic": "",
        "title": "游仙四首 一",
        "preface": "",
        "paragraphs": [
            "暂出东陂路，过访北岩前。",
            "蔡经新学道，王烈旧成仙。",
            "驾鹤来无日，乘龙去几年。",
            "三山银作地，八洞玉为天。",
            "金精飞欲尽，石髓溜应坚。",
            "自悲生世促，无暇待桑田。"
        ],
        "notes": "",
        "id": "6ded514c1d9ee786e93d9f2acbcab55f"
    },
    {
        "author": "王绩",
        "dynasty": "唐",
        "type": "诗",
        "rhythmic": "",
        "title": "游仙四首 二",
        "preface": "",
        "paragraphs": [
            "上月芝兰径，中岩紫翠房。",
            "金壶新练乳，玉釜始煎香。",
            "六局黄公术，三门赤帝方。",
            "吹沙聊作鸟，动石试为羊。",
            "缑氏还程促，瀛洲会日长。",
            "谁知北岩下，延首咏霓裳。"
        ],
        "notes": "",
        "id": "c52259dc273dcef9aca33e62d1f5155f"
    },
    {
        "author": "王绩",
        "dynasty": "唐",
        "type": "诗",
        "rhythmic": "",
        "title": "游仙四首 三",
        "preface": "",
        "paragraphs": [
            "结衣寻野路，负杖入山门。",
            "道士言无宅，仙人更有村。",
            "斜溪横桂渚，小径入桃源。",
            "玉床尘稍冷，金炉火尚温。",
            "心疑游北极，望似陟西昆。",
            "逆愁归旧里，萧条访子孙。"
        ],
        "notes": "",
        "id": "88a2dc20c33ded917bf245fa3aee5efd"
    },
    {
        "author": "王绩",
        "dynasty": "唐",
        "type": "诗",
        "rhythmic": "",
        "title": "游仙四首 四",
        "preface": "",
        "paragraphs": [
            "真经知那是，仙骨定何为。",
            "许迈心长切，嵇康命似奇。",
            "桑疎金阙迥，苔重石梁危。",
            "照水然犀角，游山费虎皮。",
            "鸭桃闻已种，龙竹未经骑。",
            "为向天仙道，栖遑君讵知。"
        ],
        "notes": "",
        "id": "b610a07637547af70a3638160b53b417"
    },
    {
        "author": "王绩",
        "dynasty": "唐",
        "type": "诗",
        "rhythmic": "",
        "title": "策杖寻隐士",
        "preface": "",
        "paragraphs": [
            "策杖寻隐士，行行路渐赊。",
            "石梁横涧断，土室映山斜。",
            "孝然纵有舍，威辇遂无家。",
            "置酒烧枯叶，披书坐落花。",
            "新垂滋水钓，旧结茂陵罝。",
            "岁岁长如此，方知轻世华。"
        ],
        "notes": "",
        "id": "d07a14ba45f887da8f8523399ddef4c0"
    },
    {
        "author": "王绩",
        "dynasty": "唐",
        "type": "诗",
        "rhythmic": "",
        "title": "赠学仙者",
        "preface": "",
        "paragraphs": [
            "采药层城远，寻师海路赊。",
            "玉壶横日月，金阙断烟霞。",
            "仙人何处在？道士未还家。",
            "谁知彭泽意，更覔步兵那。",
            "春酿煎松叶，秋杯浸菊花。",
            "相逢宁可醉，定不学丹砂。"
        ],
        "notes": "",
        "id": "0ebc6d374ca20444c2828c367440756c"
    },
    {
        "author": "王绩",
        "dynasty": "唐",
        "type": "诗",
        "rhythmic": "",
        "title": "黄颊山",
        "preface": "",
        "paragraphs": [
            "别有青溪道，斜亘碧岩隈。",
            "崩榛横古蔓，荒石拥寒苔。",
            "野心长寂寞，山径本幽回。",
            "步步攀藤上，朝朝负药来。",
            "几看松叶秀，频值菊花开。",
            "无人堪作伴，岁晚独悠哉。"
        ],
        "notes": "",
        "id": "aa777f31480ca459b1e6e74a369bc022"
    },
    {
        "author": "王绩",
        "dynasty": "唐",
        "type": "诗",
        "rhythmic": "",
        "title": "建德破后入长安咏秋蓬示辛学士",
        "preface": "",
        "paragraphs": [
            "遇坎聊知止，逢风或未归。",
            "孤根何处断？轻叶强能飞。"
        ],
        "notes": "",
        "id": "f5bfa35e8de4194e59f3508737956781"
    },
    {
        "author": "王绩",
        "dynasty": "唐",
        "type": "诗",
        "rhythmic": "",
        "title": "过酒家五首 一",
        "preface": "",
        "paragraphs": [
            "洛阳无大宅，长安乏主人。",
            "黄金销未尽，祗为酒家贫。"
        ],
        "notes": "",
        "id": "4bf8ce9d139d5bf597172c33e74a627e"
    },
    {
        "author": "王绩",
        "dynasty": "唐",
        "type": "诗",
        "rhythmic": "",
        "title": "过酒家五首 二",
        "preface": "",
        "paragraphs": [
            "此日长昏饮，非关养性灵。",
            "眼看人尽醉，何忍独为醒。"
        ],
        "notes": "",
        "id": "e0d0df0cb15371bb240be8ad36cd7e9f"
    },
    {
        "author": "王绩",
        "dynasty": "唐",
        "type": "诗",
        "rhythmic": "",
        "title": "过酒家五首 三",
        "preface": "",
        "paragraphs": [
            "竹叶连糟翠，蒲萄带曲红。",
            "相逢不令尽，别后为谁空。"
        ],
        "notes": "",
        "id": "58f3cb120314fa90cae0878d6e961ef7"
    },
    {
        "author": "王绩",
        "dynasty": "唐",
        "type": "诗",
        "rhythmic": "",
        "title": "过酒家五首 四",
        "preface": "",
        "paragraphs": [
            "对酒但知饮，逢人莫强牵。",
            "倚𬬻便得睡，横瓮足堪眠。"
        ],
        "notes": "",
        "id": "b653ad7855de65537df43ad685a4ca11"
    },
    {
        "author": "王绩",
        "dynasty": "唐",
        "type": "诗",
        "rhythmic": "",
        "title": "过酒家五首 五",
        "preface": "",
        "paragraphs": [
            "有客须教饮，无钱可别沽。",
            "来时长道贳，慙媿酒家胡。"
        ],
        "notes": "",
        "id": "f18013640f2865b992d3cfd3e7449eb7"
    },
    {
        "author": "王绩",
        "dynasty": "唐",
        "type": "诗",
        "rhythmic": "",
        "title": "夜还东溪",
        "preface": "",
        "paragraphs": [
            "石苔应可践，丛枝幸易攀。",
            "青溪归路直，乘月夜歌还。"
        ],
        "notes": "",
        "id": "ddc823cc035355456b72edfd8c6fb2c4"
    },
    {
        "author": "王绩",
        "dynasty": "唐",
        "type": "诗",
        "rhythmic": "",
        "title": "山中别李处士",
        "preface": "",
        "paragraphs": [
            "为向东溪道，人来路渐赊。",
            "山中春酒熟，何处得停家。"
        ],
        "notes": "",
        "id": "b5e0a7a4da2f5612b2c102fca99c2716"
    },
    {
        "author": "王绩",
        "dynasty": "唐",
        "type": "诗",
        "rhythmic": "",
        "title": "初春",
        "preface": "",
        "paragraphs": [
            "春来日渐长，醉客喜年光。",
            "稍觉池亭好，偏宜酒瓮香。"
        ],
        "notes": "",
        "id": "a22b976c874be9d485c04670f501b450"
    },
    {
        "author": "王绩",
        "dynasty": "唐",
        "type": "诗",
        "rhythmic": "",
        "title": "醉后",
        "preface": "",
        "paragraphs": [
            "阮籍醒时少，陶潜醉日多。",
            "百年何足度，乘兴且长歌。"
        ],
        "notes": "",
        "id": "6f80ef89dce1f4431e6165253cb39ef5"
    },
    {
        "author": "王绩",
        "dynasty": "唐",
        "type": "诗",
        "rhythmic": "",
        "title": "题酒店壁",
        "preface": "",
        "paragraphs": [
            "昨夜缾始尽，今朝瓮即开。",
            "梦中占梦罢，还向酒家来。"
        ],
        "notes": "",
        "id": "7914138212e9fe80b4986cf8d9ea5de9"
    },
    {
        "author": "王绩",
        "dynasty": "唐",
        "type": "诗",
        "rhythmic": "",
        "title": "戏题卜铺壁",
        "preface": "",
        "paragraphs": [
            "旦逐刘伶去，宵随毕卓眠。",
            "不应长卖卜，须得杖头钱。"
        ],
        "notes": "",
        "id": "9413e691326e121d593f87f2b0d102d0"
    },
    {
        "author": "王绩",
        "dynasty": "唐",
        "type": "诗",
        "rhythmic": "",
        "title": "尝春酒",
        "preface": "",
        "paragraphs": [
            "野觞浮郑酌，山酒漉陶巾。",
            "但令千日醉，何惜两三春。"
        ],
        "notes": "",
        "id": "872f0e3e1d6b12aecbbbaee178f99ac3"
    },
    {
        "author": "王绩",
        "dynasty": "唐",
        "type": "诗",
        "rhythmic": "",
        "title": "独酌",
        "preface": "",
        "paragraphs": [
            "浮生知几日，无状逐空名。",
            "不知多酿酒，时向竹林倾。"
        ],
        "notes": "",
        "id": "b5df3cd494b33420f9b377efc4ece804"
    },
    {
        "author": "王绩",
        "dynasty": "唐",
        "type": "诗",
        "rhythmic": "",
        "title": "秋夜喜遇王处士",
        "preface": "",
        "paragraphs": [
            "北场芸藿罢，东皐刈黍归。",
            "相逢秋月满，更值夜萤飞。"
        ],
        "notes": "",
        "id": "17bd6c0fa50dd450531e2748fb9f3d91"
    },
    {
        "author": "王绩",
        "dynasty": "唐",
        "type": "诗",
        "rhythmic": "",
        "title": "山夜调琴",
        "preface": "",
        "paragraphs": [
            "促轸乘明月，抽弦对白云。",
            "从来山水韵，不使俗人闻。"
        ],
        "notes": "",
        "id": "5d2767efc4d6737a50acf6c8e1dcc10f"
    },
    {
        "author": "王绩",
        "dynasty": "唐",
        "type": "诗",
        "rhythmic": "",
        "title": "看酿酒",
        "preface": "",
        "paragraphs": [
            "六月调神曲，正朝汲美泉。",
            "从来作春酒，未省不经年。"
        ],
        "notes": "",
        "id": "406c2e5f8e07e06b8136524a4bdfc6eb"
    },
    {
        "author": "王绩",
        "dynasty": "唐",
        "type": "诗",
        "rhythmic": "",
        "title": "食后",
        "preface": "",
        "paragraphs": [
            "田家无所有，晚食遂为常。",
            "菜剪三秋绿，飧炊百日黄。",
            "胡麻山𪎊样，楚豆野麋方。",
            "始暴松皮脯，新添杜若浆。",
            "葛花消酒毒，萸蔕发羹香。",
            "鼓腹聊乘兴，宁知逢世昌。"
        ],
        "notes": "",
        "id": "3c83c976407709fedc3aac536584decb"
    },
    {
        "author": "王绩",
        "dynasty": "唐",
        "type": "诗",
        "rhythmic": "",
        "title": "过汉故城",
        "preface": "",
        "paragraphs": [
            "大汉昔未定，强秦犹擅场。",
            "中原逐鹿罢，高祖郁龙骧。",
            "经始谋帝坐，兹焉壮未央。",
            "规模穷栋宇，表里浚城隍。",
            "群后崇长乐，中朝增建章。",
            "钩陈被兰锜，乐府奏芝房。",
            "翡翠明珠帐，鸳鸯白玉堂。",
            "清晨宝鼎食，闲夜郁金香。",
            "天马来东道，佳人倾北方。",
            "何其赫隆盛，自谓保灵长。",
            "历数有时尽，哀平嗟不昌。",
            "冰坚成巨猾，火德遂颓纲。",
            "奥位匪虚校，贪天竟速亡。",
            "魂神吁社稷，豺虎鬬岩廊。",
            "金狄移灞岸，铜盘向洛阳。",
            "君王无处所，年代几荒凉。",
            "宫阙谁家域，蓁芜罥我裳。",
            "井田唯有草，海水变为桑。",
            "在昔高门内，于今岐路傍。",
            "余基不可识，古墓列成行。",
            "狐兔惊魍魉，鸱鸮吓獝狂。",
            "空城寒日晚，平野暮云黄。",
            "烈烈焚青棘，萧萧吹白杨。",
            "千秋幷万岁，空使咏歌伤。"
        ],
        "notes": "",
        "id": "0e2b72debdb4f198ecca17bdbd95e691"
    },
    {
        "author": "王绩",
        "dynasty": "唐",
        "type": "诗",
        "rhythmic": "",
        "title": "益州城西张超亭观妓",
        "preface": "",
        "paragraphs": [
            "落日明歌席，行云逐舞人。",
            "江南飞暮雨，梁上下轻尘。",
            "冶服看疑画，粧台望似春。",
            "高车勿遽返，长袖欲相亲。"
        ],
        "notes": "",
        "id": "07050c35d21a5e5ba238f8fea7400d92"
    },
    {
        "author": "王绩",
        "dynasty": "唐",
        "type": "诗",
        "rhythmic": "",
        "title": "咏妓",
        "preface": "",
        "paragraphs": [
            "妖姬饰靓妆，窈窕出兰房。",
            "日照当轩影，风吹满路香。",
            "早时歌扇薄，今日舞衫长。",
            "不应令曲误，持此试周郎。"
        ],
        "notes": "",
        "id": "1ce453a1eb258f3580432ab0e22d8a05"
    },
    {
        "author": "王绩",
        "dynasty": "唐",
        "type": "诗",
        "rhythmic": "",
        "title": "辛司法宅观妓",
        "preface": "",
        "paragraphs": [
            "南国佳人至，北堂罗荐开。",
            "长裙随凤管，促柱送鸾杯。",
            "云光身后荡，雪态掌中回。",
            "到愁金谷晚，不怪玉山颓。"
        ],
        "notes": "",
        "id": "c0b91c99323a25248bab6fda42f98200"
    },
    {
        "author": "王绩",
        "dynasty": "唐",
        "type": "诗",
        "rhythmic": "",
        "title": "咏巫山",
        "preface": "",
        "paragraphs": [
            "电影江前落，雷声峡外长。",
            "霁云无处所，台馆晓苍苍。"
        ],
        "notes": "",
        "id": "69701245c9783a5b2b0c765b114fa67b"
    },
    {
        "author": "王绩",
        "dynasty": "唐",
        "type": "诗",
        "rhythmic": "",
        "title": "咏怀",
        "preface": "",
        "paragraphs": [
            "故乡行云是，虚室坐间同。",
            "日落西山暮，方知天下空。"
        ],
        "notes": "",
        "id": "ac47f801ba3e035d7952e0e7cc75663f"
    },
    {
        "author": "王绩",
        "dynasty": "唐",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "琴曲唯留古，书多半是经。",
            "横裁桑节杖，直剪竹皮巾。",
            "鹤警琴亭夜，莺啼酒瓮春。",
            "颜回唯乐道，原宪岂伤贫。",
            "寄身千载下，聊游万物初。",
            "欲令无作有，翻觉实成虚。",
            "双关防易断，只眼畏难全。",
            "鱼鳞张九拒，鹤翅拥三边。"
        ],
        "notes": "",
        "id": "fac05a360831d05b8f626224f11aa10f"
    },
    {
        "author": "王绩",
        "dynasty": "唐",
        "type": "诗",
        "rhythmic": "",
        "title": "堦前石行",
        "preface": "",
        "paragraphs": [
            "上天布甘雨，万物咸均平。",
            "自顾微且贱，亦得蒙滋荣。",
            "萋萋结绿枝，晔晔垂朱英。",
            "常恐零露降，不得全其生。",
            "叹息聊自思，此生岂我情。",
            "昔我未生时，谁者令我萌。",
            "弃置勿重陈，委化何所营。"
        ],
        "notes": "",
        "id": "4464a9cd0bf0bc1be4ee6c1e94230020"
    },
    {
        "author": "王绩",
        "dynasty": "唐",
        "type": "诗",
        "rhythmic": "",
        "title": "春旦直疏",
        "preface": "",
        "paragraphs": [
            "春夜犹自长，高窗来月明。",
            "耿耿不能寐，振衣步前楹。",
            "怀抱𫏐无扰，自觉形神清。",
            "遐想太古事，俯察今世情。",
            "淳薄何不同，运数之所成。",
            "叹息万重隔，已闻晨鸡鸣。",
            "回看东南隅，□□□□□。",
            "谁知忘机者，寂泊存其精。",
            "（见《分门纂类唐歌诗》残本第一册《天地山川类》十三页。",
            "）（见五卷本《王无功文集》卷二，第十三句「回看」作「回首」。",
            "）。"
        ],
        "notes": "",
        "id": "4db286d6ab629e985db9ee100d72d877"
    },
    {
        "author": "王绩",
        "dynasty": "唐",
        "type": "诗",
        "rhythmic": "",
        "title": "元正赋附歌",
        "preface": "",
        "paragraphs": [
            "献岁风光早，芳春节会多。",
            "径潘三月内，恣意饱相（五卷本作「经」）过。",
            "（伯二八一九卷，又五卷本《王无功文集》卷一。",
            "）。"
        ],
        "notes": "",
        "id": "e4592c2b1954df58908eb8d72160d0bd"
    },
    {
        "author": "王绩",
        "dynasty": "唐",
        "type": "诗",
        "rhythmic": "",
        "title": "灵龟（幷序）",
        "preface": "",
        "paragraphs": [
            "彼灵龟兮，潜伏平坻。",
            "文列八卦，色合四时。",
            "出游芳莲，入负神蓍。",
            "吐故吸新，何虑何思？",
            "赫赫王会，峨峨天府，谋猷所资，吉凶所聚。",
            "尔有前鉴，尔既余（李抄本作「余」）将，尔有嘉识，尔既余（李抄本作「余」）辅。",
            "爰施长网，载沈密罗，于沼于沚，于江于沱。",
            "既剔既剥，是钻是灼，姑取供用，焉知其佗。",
            "呜呼灵龟，孰谓尔哲？本缘末丧，命为才绝。",
            "山木自寇，膏火自灭，敢陈明辞，以告来裔。",
            "（按：序文十六字，原与正文连写。",
            "今据文意析出。",
            "）。"
        ],
        "notes": "",
        "id": "f4dd9698e39e328e819158cc23d2d5e4"
    },
    {
        "author": "王绩",
        "dynasty": "唐",
        "type": "诗",
        "rhythmic": "",
        "title": "郊园",
        "preface": "",
        "paragraphs": [
            "汾川胜地，姑射名辰。",
            "月照山客，风吹俗人。",
            "琴声送冷，酒气迎春。",
            "闭门常乐，何须四隣。",
            "。"
        ],
        "notes": "",
        "id": "9384d494e09f210f87ea97d2ded40f88"
    },
    {
        "author": "王绩",
        "dynasty": "唐",
        "type": "诗",
        "rhythmic": "",
        "title": "被征谢病",
        "preface": "",
        "paragraphs": [
            "汉朝征隐士，唐年访逸人。",
            "还言北山曲，更坐东河滨。",
            "枌榆三晋地，烟火四家隣。",
            "白豕祠乡社，青羊祭宅神。",
            "拓畦侵院角，蹙水上渠漘。",
            "卧病刘公干，躬耕郑子真。",
            "横裁桑节杖，竖翦竹皮巾。",
            "鹤警琴亭夜，莺啼酒瓮春。",
            "颜回惟乐道，原宪岂伤贫？",
            "藉草邀新友，班荆接故人。",
            "市门逢卖药，山圃值肩薪。",
            "相将共无事，何处犯嚣尘！（按：《韵语阳秋》卷十一录「巾」、「春」、「贫」三韵，题作《被召谢病》。",
            "《全唐诗》卷三七收入，注出《西清诗话》，系沿《增修诗话总龟后集》卷四五之误。",
            "）。"
        ],
        "notes": "",
        "id": "a659fa0e10b87646f02e688dc7e87c54"
    },
    {
        "author": "王绩",
        "dynasty": "唐",
        "type": "诗",
        "rhythmic": "",
        "title": "春日山庄言志",
        "preface": "",
        "paragraphs": [
            "平子试归田，风光溢眼前。",
            "野楼全跨迥，山阁半临烟。",
            "入屋敧生树，当堦逆涌泉。",
            "翦茅通磵底，移柳向河边。",
            "崩砂犹有处，卧石不知年。",
            "入谷开斜道，横溪渡小船。",
            "郑玄唯解义，王烈镇寻仙。",
            "去去人间远，谁知心自然。"
        ],
        "notes": "",
        "id": "7403e2609e61c7e9ad8b256e17be6e35"
    },
    {
        "author": "王绩",
        "dynasty": "唐",
        "type": "诗",
        "rhythmic": "",
        "title": "独坐",
        "preface": "",
        "paragraphs": [
            "托身千载下，聊思（《韵语阳秋》作「游」）万物初。",
            "欲令无作有，翻觉实成虚。",
            "周文方定策，秦帝即焚书。",
            "寄语无为者，知君悟有余。",
            "（按：《韵语阳秋》卷十一、《文献通考》卷二三一、《经籍考》引《周氏涉笔》收前四句，《全唐诗》卷三七收入。",
            "）。"
        ],
        "notes": "",
        "id": "0369819e8fca915b13aa0804eef7222e"
    },
    {
        "author": "王绩",
        "dynasty": "唐",
        "type": "诗",
        "rhythmic": "",
        "title": "咏怀",
        "preface": "",
        "paragraphs": [
            "桑榆汾水北，烟火浊河东。",
            "未必寻归路，居然息转蓬。",
            "故乡行处（《全唐诗》作「云」）是，虚室坐间同。",
            "日落西山暮，方知天下空。",
            "（按：《韵诗阳秋》卷十一、《全唐诗》卷三七收后四句。",
            "）。"
        ],
        "notes": "",
        "id": "fb3faa7e17157a0ca7ad4d6a98227638"
    },
    {
        "author": "王绩",
        "dynasty": "唐",
        "type": "诗",
        "rhythmic": "",
        "title": "山夜",
        "preface": "",
        "paragraphs": [
            "仲尼初返鲁，藏史欲辞周。",
            "脱落四方事，栖遑万里游。",
            "影来徒自责，心尽更何求？",
            "礼乐存三代，烟霞主一丘。",
            "长歌明月在，独坐白云浮。",
            "物情劳倚伏，生涯任去留。",
            "百年一如此，世事方悠悠。"
        ],
        "notes": "",
        "id": "481f13dc65fd331080a441cd0a8e58fa"
    },
    {
        "author": "王绩",
        "dynasty": "唐",
        "type": "诗",
        "rhythmic": "",
        "title": "游山赠仲长先生子光",
        "preface": "",
        "paragraphs": [
            "试出南河曲，还起北山期。",
            "连峰无𫏐断，绝岭互相疑。",
            "结[藤]（滕）标往路，刻树记来时。",
            "沙场聊憩路，石壁旋题诗。",
            "叶秋红稍下，苔寒绿更滋。",
            "幽寻多乐处，勿怪往还迟。"
        ],
        "notes": "",
        "id": "9554044e614221bdc75fc6412ecd5b2c"
    },
    {
        "author": "王绩",
        "dynasty": "唐",
        "type": "诗",
        "rhythmic": "",
        "title": "春晚园林",
        "preface": "",
        "paragraphs": [
            "不道嫌朝隐，无情受陆沉。",
            "忽逢今旦乐，还遂少时心。",
            "卷书藏箧笥，移榻就园林。",
            "老妻能劝酒，少子解弹琴。",
            "落花随处下，春鸟自须吟。",
            "兀然成一醉，谁知怀抱深？",
            "（按：《客野丛书》卷十九录「老妻能劝酒，少子解弹琴」二句。",
            "）。"
        ],
        "notes": "",
        "id": "ff57ebac4512e4f0ef555cb207665f37"
    },
    {
        "author": "王绩",
        "dynasty": "唐",
        "type": "诗",
        "rhythmic": "",
        "title": "赠薛学士方士",
        "preface": "",
        "paragraphs": [
            "昔岁寻周孔，今春访老庄。",
            "途经丹水岸，路出白云乡。",
            "窈窕开皇道，深沉指太方。",
            "物情争逐鹿，人事各亡羊。",
            "月明看桂树，日下觅扶桑。",
            "寄语悠悠者，谁知此路长。",
            "。"
        ],
        "notes": "",
        "id": "e7743e8089bd3d5ddd88e8e02c31c036"
    },
    {
        "author": "王绩",
        "dynasty": "唐",
        "type": "诗",
        "rhythmic": "",
        "title": "春庄走笔",
        "preface": "",
        "paragraphs": [
            "野客元图静，田家本恶諠。",
            "枕山通箘阁，临磵创茅轩。",
            "约略栽新柳，随宜作小园。",
            "草依三径合，花接四隣繁。",
            "野妇调中馈，山朋促上樽。",
            "晓羹犹未糁，春酒不须温。",
            "卖药开东铺，租田向北村。",
            "梦中逢栎社，醉里觅桃源。",
            "猪肝时入馔，犊鼻即裁裈。",
            "自觉勋名薄，方知道义尊。",
            "所嗟同志少，无处可忘言。"
        ],
        "notes": "",
        "id": "72d4ccf3fc69fccffe4a5c5b5ad25b77"
    },
    {
        "author": "王绩",
        "dynasty": "唐",
        "type": "诗",
        "rhythmic": "",
        "title": "泛船河上",
        "preface": "",
        "paragraphs": [
            "初晴何以慰？薄暮理轻舟。",
            "白云销向尽，黄河曲复流。",
            "随风依北岸，逐浪向南洲。",
            "波澜浩淼淼，怀抱直悠悠。",
            "自觉生如寄，方知世若浮。",
            "蓬莱何处在？坐使百年秋。"
        ],
        "notes": "",
        "id": "957ec0d58a11631521fcf0c98828f5fe"
    },
    {
        "author": "王绩",
        "dynasty": "唐",
        "type": "诗",
        "rhythmic": "",
        "title": "过程处士饮率尔成咏",
        "preface": "",
        "paragraphs": [
            "莫道山中泉石好，莫畏人间行路难。",
            "蜀郡𬬻家何必闹，宜城酒店旧来宽。",
            "杯至定知悬怪晚，饮尽祇应速唱看。",
            "但使百年相续醉，何愁万里客衣单。"
        ],
        "notes": "",
        "id": "e7c5267b0c50abbab7392a02d51a4210"
    },
    {
        "author": "王绩",
        "dynasty": "唐",
        "type": "诗",
        "rhythmic": "",
        "title": "解六合丞还",
        "preface": "",
        "paragraphs": [
            "我家沧海白云边，还将别业对林泉，不同功名喧一世，直取烟霞送百年。",
            "彭泽有田唯种黍，步兵从宦岂论钱？",
            "但愿朝朝长得醉（李抄本此句作「但使百年相续醉」），何辞夜夜瓮间眠。"
        ],
        "notes": "",
        "id": "87d1d27cf9721bd83911b49598211a14"
    },
    {
        "author": "王绩",
        "dynasty": "唐",
        "type": "诗",
        "rhythmic": "",
        "title": "山中独坐",
        "preface": "",
        "paragraphs": [
            "试逐游山去，聊观避俗情。",
            "引流还当井，凭树即为楹。",
            "酒中添药气，琴里作松声。",
            "石𬬻煎玉髓，土釜出金精。",
            "水碧连年服，云丹计日成。",
            "还看市朝路，无处不营营。",
            "。"
        ],
        "notes": "",
        "id": "f85d17657f042348ded428654ac2cfae"
    },
    {
        "author": "王绩",
        "dynasty": "唐",
        "type": "诗",
        "rhythmic": "",
        "title": "题画幛背",
        "preface": "",
        "paragraphs": [
            "云霞图幛子，山水画屏风。",
            "不应须对许，坐惯青溪中。"
        ],
        "notes": "",
        "id": "8e809e514e06ed5fb509b0170bf584f2"
    },
    {
        "author": "王绩",
        "dynasty": "唐",
        "type": "诗",
        "rhythmic": "",
        "title": "春园兴后",
        "preface": "",
        "paragraphs": [
            "比日寻常醉，经年独未醒。",
            "回瞻后园柳，忽值数行青。",
            "定是春来意，低头更好听。",
            "歌莺辽乱动，莲叶绕池生。",
            "散腰追阮籍，招手唤刘伶。",
            "隔架窥前[空，未余几]（据李抄本补）小瓶。",
            "风光须用却，留此待谁倾。"
        ],
        "notes": "",
        "id": "f537944b9442eeaca2e183e2cf6536ac"
    },
    {
        "author": "王绩",
        "dynasty": "唐",
        "type": "诗",
        "rhythmic": "",
        "title": "山园",
        "preface": "",
        "paragraphs": [
            "幽人养性灵，长啸坐山扃。",
            "二月兰心紫，三春柳色青。",
            "卷帘看水石，开牖望园亭。",
            "琴曲唯留古，书名半是经。",
            "风烟长入咏，几杖悉为铭。",
            "切直平生尽，何为劳是形？",
            "（按：《文献通考·经籍考》引《周氏涉笔》录「琴曲唯留古，书多半是经」二句，《全唐诗》卷三七收入。",
            "）。"
        ],
        "notes": "",
        "id": "3aa652c4f7f39fd2c1818c89f002a9ae"
    },
    {
        "author": "王绩",
        "dynasty": "唐",
        "type": "诗",
        "rhythmic": "",
        "title": "春日还庄",
        "preface": "",
        "paragraphs": [
            "居人姓仲长，端坐悦年光。",
            "地形疑谷口，川势似河阳。",
            "傍山移草石，横渠种稻粱。",
            "滋兰依旧畹，接菓著新行。",
            "自持茅作屋，无用杏为梁。",
            "蓬埋张仲径，藜破管宁床。",
            "浴蚕温织室，分蜂煖蜜房。",
            "竹密连堦暗，花飞满宅香。",
            "坐棠思邵伯，看柳忆嵇康。",
            "自得终焉趣，无论怀故乡。"
        ],
        "notes": "",
        "id": "3341a9a40c4904c4dd8d2233d0830cb8"
    },
    {
        "author": "王绩",
        "dynasty": "唐",
        "type": "诗",
        "rhythmic": "",
        "title": "寻苗道士山居",
        "preface": "",
        "paragraphs": [
            "抱琴欲隐去，杖策访幽潜。",
            "青溪无限曲，丹障几重帘。",
            "水声全绕砌，树影半横檐。",
            "甑尘炊暂拂，𬬻香尽更添。",
            "短茅新缚荐，细藋始编簷。",
            "写咒桃为板，题经竹作签。",
            "紫文千岁蝠，丹书五月蟾。",
            "三山今近远，飞路幸相兼。"
        ],
        "notes": "",
        "id": "a93a9578667f19b8eabd9e40ed5b3f55"
    },
    {
        "author": "王绩",
        "dynasty": "唐",
        "type": "诗",
        "rhythmic": "",
        "title": "端坐咏思",
        "preface": "",
        "paragraphs": [
            "张衡赋《四愁》，梁鸿歌《五噫》。",
            "慷慨□□□，憔悴将焉如？",
            "纷吾独无闷，高卧喜闲居。",
            "世途何足数，人事本来虚。",
            "三王无定策，五帝有残书。",
            "咄嗟建城市，倏忽观丘墟。",
            "明治若不足，昏暴常有余。",
            "寄言忘怀者，归来任卷舒。",
            "（按：《野客丛书》卷二十录「咄嗟建城市」一句。",
            "）。"
        ],
        "notes": "",
        "id": "745715ed85e7528cab905f83b953d1f9"
    },
    {
        "author": "王绩",
        "dynasty": "唐",
        "type": "诗",
        "rhythmic": "",
        "title": "山中采药",
        "preface": "",
        "paragraphs": [
            "采药北岩阴，乘兴独幽寻。",
            "涧尾泉恒细，山腰溪转深。",
            "石横疑路断，云暗觉峰沉。",
            "薄暮归来去，松丘横夜琴。"
        ],
        "notes": "",
        "id": "71af4b7f24589d6e4596e12400c347ac"
    },
    {
        "author": "王绩",
        "dynasty": "唐",
        "type": "诗",
        "rhythmic": "",
        "title": "晚秋夜坐",
        "preface": "",
        "paragraphs": [
            "园亭物候奇，舒啸乐无为。",
            "芰荷高出岸，杨柳下敧池。",
            "蝉噪黏远举，鱼惊钩暂移。"
        ],
        "notes": "",
        "id": "8a7dba0eca59153f8d09473b5b2c5324"
    },
    {
        "author": "王绩",
        "dynasty": "唐",
        "type": "诗",
        "rhythmic": "",
        "title": "在边三首 一",
        "preface": "",
        "paragraphs": [
            "客行秋未归，萧索意多违。",
            "雁门霜雪苦，龙城冠盖稀。",
            "穹庐还作室，短褐更为衣。",
            "自怜书信断，空瞻鸿雁飞。"
        ],
        "notes": "",
        "id": "67eed113f70ae36dbeeb0e88c8cf1bb7"
    },
    {
        "author": "王绩",
        "dynasty": "唐",
        "type": "诗",
        "rhythmic": "",
        "title": "在边三首 二",
        "preface": "",
        "paragraphs": [
            "羁旅滞胡中，思归道路穷。",
            "犹擎苏武节，尚抱李陵弓。",
            "漠北平无树，关南迥有风。",
            "长安知远近，徒想灞池东。",
            "。"
        ],
        "notes": "",
        "id": "2fd7e6c7e78721bb3ea7c22fe1acbb15"
    },
    {
        "author": "王绩",
        "dynasty": "唐",
        "type": "诗",
        "rhythmic": "",
        "title": "在边三首 三",
        "preface": "",
        "paragraphs": [
            "昔岁衔王命，今秋独未旋。",
            "节毛风落尽，衣袖雪沾鲜。",
            "瀚海平连地，狼山峻入天。",
            "何当携侍子，相逐拜甘泉。"
        ],
        "notes": "",
        "id": "ed4cee31cbb8a42fe078321ce31b25bb"
    },
    {
        "author": "王绩",
        "dynasty": "唐",
        "type": "诗",
        "rhythmic": "",
        "title": "冬夜载酒于乡馆寻崔使君善为",
        "preface": "",
        "paragraphs": [
            "思君夜渐阑，载酒一相看。",
            "野馆含烟冷，山衣犯雪寒。",
            "停车聊捧袂，倒屣共临盘。",
            "今夕山阴赏，谁知逢道安。"
        ],
        "notes": "",
        "id": "eb1dadb012854b47ccf4060eee138926"
    },
    {
        "author": "王绩",
        "dynasty": "唐",
        "type": "诗",
        "rhythmic": "",
        "title": "读《真隐传》见披裘公及汉滨老父因题四韵",
        "preface": "",
        "paragraphs": [
            "被褐延陵迳，耕田汉水阴。",
            "由来驩击壤，何处视遗金？",
            "季子停骖谢，张温下道寻。"
        ],
        "notes": "",
        "id": "0a632313399000608a5c6f1fa96828a4"
    },
    {
        "author": "王绩",
        "dynasty": "唐",
        "type": "诗",
        "rhythmic": "",
        "title": "性不好治产兴后言怀",
        "preface": "",
        "paragraphs": [
            "自有人间分，何须郭外田？",
            "和光游聚落，独兴入山泉。",
            "河曲编萧坐，灵台结絮眠。",
            "还应多藏客，辛苦没残年。"
        ],
        "notes": "",
        "id": "546d32ad10614fd3a21590ebb7e16969"
    },
    {
        "author": "王绩",
        "dynasty": "唐",
        "type": "诗",
        "rhythmic": "",
        "title": "山家夏日九首 一",
        "preface": "",
        "paragraphs": [
            "寂寞坐山家，萧条玩物华。",
            "树奇（李抄本作「倚」）全拥石，蒲长半侵砂。",
            "池光连壁动，日影对窗斜。",
            "石榴兼布叶，金䔲唯作花。",
            "落藤斜引蔓，伏笋暗抽芽。",
            "高卧长无客，方知人事赊。"
        ],
        "notes": "",
        "id": "86d51e81ab57bc3839e43f79f0323631"
    },
    {
        "author": "王绩",
        "dynasty": "唐",
        "type": "诗",
        "rhythmic": "",
        "title": "山家夏日九首 二",
        "preface": "",
        "paragraphs": [
            "隐士长松壑，先生孤竹丘。",
            "溪深常抱冻，磵冷镇含秋。",
            "九春宁解褐，五月自披裘。",
            "谁信汤年旱，山燋金石流？。"
        ],
        "notes": "",
        "id": "151030654466c78c2600be189531f6b4"
    },
    {
        "author": "王绩",
        "dynasty": "唐",
        "type": "诗",
        "rhythmic": "",
        "title": "山家夏日九首 三",
        "preface": "",
        "paragraphs": [
            "山中旧可安，无处不盘桓。",
            "岭澁攀藤易，岩崎策杖难。",
            "药供无限食，石起自然坛。",
            "树密簷偏冷，泉深阶镇寒。",
            "松根聊入酿，竹实试调丹。",
            "孔淳书数帙，朝朝还自看。"
        ],
        "notes": "",
        "id": "09b3c253b55792a9c21d829734ff61b3"
    },
    {
        "author": "王绩",
        "dynasty": "唐",
        "type": "诗",
        "rhythmic": "",
        "title": "山家夏日九首 四",
        "preface": "",
        "paragraphs": [
            "岩居何啻好，野性本规闲。",
            "青松生户侧，奔泉涌砌间。",
            "老父循浑沌，稚子服斒斓。",
            "自得为巢许，无劳买却山。"
        ],
        "notes": "",
        "id": "9f8724dcb3879363748a211ad9166221"
    },
    {
        "author": "王绩",
        "dynasty": "唐",
        "type": "诗",
        "rhythmic": "",
        "title": "山家夏日九首 五",
        "preface": "",
        "paragraphs": [
            "追凉剩不归，高卧隐松闱。",
            "野竹栏堦种，岩花入户飞。",
            "磵幽人路断，山旷鸟啼稀。",
            "不特嫌周粟，时时须采薇。"
        ],
        "notes": "",
        "id": "f94a939cd974b6b53df7bee824dfa5a3"
    },
    {
        "author": "王绩",
        "dynasty": "唐",
        "type": "诗",
        "rhythmic": "",
        "title": "山家夏日九首 六",
        "preface": "",
        "paragraphs": [
            "山人（李抄本作「中」）有敝庐，竹树近扶疎。",
            "傍岩开灶井，横磵引庭除。",
            "障子游仙画，屏风章草书。",
            "谁言非面俗，更欲赋《闲居》。"
        ],
        "notes": "",
        "id": "185646f382bcf32a0cf1f717ef5fb844"
    },
    {
        "author": "王绩",
        "dynasty": "唐",
        "type": "诗",
        "rhythmic": "",
        "title": "山家夏日九首 七",
        "preface": "",
        "paragraphs": [
            "幽居枕广川，长望郁芊芊。",
            "北岩采樵路，东坡种药田。",
            "磵泉通院井，山气杂厨烟。",
            "向夕林庭旷，萧条鸣一弦。"
        ],
        "notes": "",
        "id": "1bdc38a03fbab3345b49376949418207"
    },
    {
        "author": "王绩",
        "dynasty": "唐",
        "type": "诗",
        "rhythmic": "",
        "title": "山家夏日九首 八",
        "preface": "",
        "paragraphs": [
            "山居自可安，乐道不为难。",
            "甲乙题书卷，梧桐数药丸。",
            "树阴连户静，泉影度窗寒。",
            "抱琴聊倚石，高眠风自弹。"
        ],
        "notes": "",
        "id": "edd7bc472ccecb8e4497be5491ac275c"
    },
    {
        "author": "王绩",
        "dynasty": "唐",
        "type": "诗",
        "rhythmic": "",
        "title": "山家夏日九首 九",
        "preface": "",
        "paragraphs": [
            "避暑长岩东，萧条趣不穷。",
            "密藤成斗帐，疎树即簷栊。",
            "槿花碍前浦，荷香栏上风。",
            "寄言覆苔客，无事菓园中。",
            "。"
        ],
        "notes": "",
        "id": "d136e013260761cdad289818151f0f64"
    },
    {
        "author": "王绩",
        "dynasty": "唐",
        "type": "诗",
        "rhythmic": "",
        "title": "洛水南看汉王马射",
        "preface": "",
        "paragraphs": [
            "君王马态骄。",
            "蹀躞过河桥。",
            "雨息铜街静，尘飞金埒遥。",
            "铁丝缠箭脚，玉片抱弓腰。",
            "日□矜百中，唯看杨柳条。",
            "（以上三十九首均见北京图书馆藏清陈氏晚晴轩抄本五卷本《王无功文集》卷二。",
            "）。"
        ],
        "notes": "",
        "id": "5f7b796ae90cd478b3fae1f02966664a"
    },
    {
        "author": "王绩",
        "dynasty": "唐",
        "type": "诗",
        "rhythmic": "",
        "title": "驾过观猎",
        "preface": "",
        "paragraphs": [
            "天廵总禁营，诘旦拥戈城。",
            "旗常纷出没，彀骑郁纵横。",
            "围尘千里暗，猎火四山明。",
            "兽竭郊原迥，禽殚灌莽平。",
            "割鲜同饮至，振旅以休兵。",
            "动作威容备，周旋军令成。",
            "金铙清御道，玉鼓节神行。",
            "别有磻溪叟，无日战逢迎。"
        ],
        "notes": "",
        "id": "04278fc9dc572b67fbf550fc72744161"
    },
    {
        "author": "王绩",
        "dynasty": "唐",
        "type": "诗",
        "rhythmic": "",
        "title": "山中独坐自赠",
        "preface": "",
        "paragraphs": [
            "幽人似不平，独坐北山楹。",
            "携妻梁处士，别妇许先生。",
            "摈俗劳长叹，寻山倦远行。",
            "空山斜照落，古树寒烟生。",
            "解组陶元亮，辞家向子平。",
            "是非何处在？潭泊苦纵横。"
        ],
        "notes": "",
        "id": "63cad4f56ae4e34c261ebf33dea8dd8d"
    },
    {
        "author": "王绩",
        "dynasty": "唐",
        "type": "诗",
        "rhythmic": "",
        "title": "自答",
        "preface": "",
        "paragraphs": [
            "公子澹无为，非关怀□移。",
            "老莱犹[有]（据李抄本补）妇，王霸岂无儿。",
            "人世何劳隔，生涯故可知。",
            "溪流无限水，树长自然枝。",
            "竹林横□□，梧桐倚惠施。",
            "杨朱那早计，烦此泣途歧。"
        ],
        "notes": "",
        "id": "6374aa23e8131e79914d21a4c95de92b"
    },
    {
        "author": "王绩",
        "dynasty": "唐",
        "type": "诗",
        "rhythmic": "",
        "title": "过郑处士山庄二首 一",
        "preface": "",
        "paragraphs": [
            "凿溪南浦曲，栽援北岩阿。",
            "野膳调藜荏，山依缉薜萝。",
            "钓潭因旧迹，樵路起新歌。",
            "欲知幽赏处，青青松桂多。",
            "。"
        ],
        "notes": "",
        "id": "f39b2fbec71adfb1aa14c2dfb7bd322c"
    },
    {
        "author": "王绩",
        "dynasty": "唐",
        "type": "诗",
        "rhythmic": "",
        "title": "过郑处士山庄二首 二",
        "preface": "",
        "paragraphs": [
            "僻处开三径，幽居无四隣。",
            "横文彪子褥，碎点鹿胎巾。",
            "断篱栖夜雉，荒砌起朝麕。",
            "薄暮东溪上，犹言在渭滨。"
        ],
        "notes": "",
        "id": "27722dc4d98501c1f62aa25113b379e1"
    },
    {
        "author": "王绩",
        "dynasty": "唐",
        "type": "诗",
        "rhythmic": "",
        "title": "病后醮宅",
        "preface": "",
        "paragraphs": [
            "公干苦沉绵，居山畏不延。",
            "白驴迎蒯子，青牛下葛仙。",
            "度符南灶曲，写咒北阶前。",
            "龙行初禁火，鸟步即凌烟。",
            "净席三天坐，香𬬻五帝筵。",
            "埋沙禳疫气，镇石御凶年。",
            "鬼用泥为壁，神将纸作钱。",
            "山精愁镜厌，野魅怯灯然。",
            "今日扬雄宅，应堪草《太玄》。"
        ],
        "notes": "",
        "id": "9c2ef53252091fa22da8b2796ab99e91"
    },
    {
        "author": "王绩",
        "dynasty": "唐",
        "type": "诗",
        "rhythmic": "",
        "title": "过乡学",
        "preface": "",
        "paragraphs": [
            "杖蔾寻学舍，抠衣向讲堂。",
            "杏坛花正落，槐市叶新长。",
            "聚徒疑鲁国，游人即郑乡。",
            "先生坐不议，弟子入成行。",
            "邴元（韩理洲云应作「邴原」）供洒埽，刘俊脱衣裳。",
            "组带填中塾，青衿溢下庠。",
            "佩猳情已变，术蚁艺应光。",
            "寄语安眠者，无为粪二墙。"
        ],
        "notes": "",
        "id": "a9b10bf31a6971e7bd0388894b236375"
    },
    {
        "author": "王绩",
        "dynasty": "唐",
        "type": "诗",
        "rhythmic": "",
        "title": "春庄酒后",
        "preface": "",
        "paragraphs": [
            "郊扉乘晓辟，山酝及年开。",
            "柏叶投新酿，松花泼旧醅。",
            "野妻临瓮倚，村竖捧瓶来。",
            "竹瘤还作杓，树瘿即成杯。",
            "北潭因醉往，南亩带星回。"
        ],
        "notes": "",
        "id": "2d5f41c4ddc818852fc47c3593bffa4e"
    },
    {
        "author": "王绩",
        "dynasty": "唐",
        "type": "诗",
        "rhythmic": "",
        "title": "题酒店楼壁绝句八首 一",
        "preface": "",
        "paragraphs": [
            "欲识幽人伴，非是俗情量。",
            "有业开屠肆，无名坐饼行。",
            "。"
        ],
        "notes": "",
        "id": "3bbc266d1cc0384e8dd57fe7817d7608"
    },
    {
        "author": "王绩",
        "dynasty": "唐",
        "type": "诗",
        "rhythmic": "",
        "title": "题酒店楼壁绝句八首 二",
        "preface": "",
        "paragraphs": [
            "或问游人道，那能独步忧？饮时含救药，醉罢不能愁。"
        ],
        "notes": "",
        "id": "622e876fcf43ea50ddaeefe2ee73e8ba"
    },
    {
        "author": "王绩",
        "dynasty": "唐",
        "type": "诗",
        "rhythmic": "",
        "title": "题酒店楼壁绝句八首 三",
        "preface": "",
        "paragraphs": [
            "仲任书卷尽，平君（韩理洲疑为「君平」之倒文，即严君平）不（韩校改为「卜」）数充。",
            "相逢何以慰？",
            "细酌对春风。",
            "（按：《全唐诗》卷三七收入其一、其二、其三、其六、其七等五首，题作《过酒家五首》。",
            "）。"
        ],
        "notes": "",
        "id": "8b5099738923915a2639e746af84c7b6"
    },
    {
        "author": "王绩",
        "dynasty": "唐",
        "type": "诗",
        "rhythmic": "",
        "title": "山中避暑",
        "preface": "",
        "paragraphs": [
            "幽人自可怜，避暑更萧然。",
            "片云堪度雨，小树即生烟。",
            "岩雪频经夏，溪冰定几年？",
            "横阶看卧石，隔牖听飞泉。",
            "地使炎凉变，人疑岁序迁。",
            "讵知来遁俗，更似得逃年。"
        ],
        "notes": "",
        "id": "b9f99c4b89cb5d8a82717629e0fd8d0e"
    },
    {
        "author": "王绩",
        "dynasty": "唐",
        "type": "诗",
        "rhythmic": "",
        "title": "围碁",
        "preface": "",
        "paragraphs": [
            "饱食端居暇，披襟[弈]（奕）思专。",
            "雕盘蜃胫饰，帖局象牙缘。",
            "裂地四维举，分麾两阵前。",
            "攒眉思上策，屈指计中权。",
            "劲卒衡（韩校疑为「冲」）围度，奇军略地旋。",
            "鱼鳞张九拒，鹤翅拥三边。",
            "逐征何待应，争锋岂厌先。",
            "双关防易断，只眼畏难全。",
            "将骄多受辱，敌耻屡摧坚。",
            "骤覩成为败，频看绝更连。",
            "许知愁越复，恤弱贵邢迁。",
            "诽俗韦弘嗣，邀名葛稚川。",
            "分阴虽可重，小道讵宜捐？",
            "相公摧屐日，樵客烂柯年。",
            "唐尧犹不弃，孔父尚称贤。",
            "博术存书录，壶经著礼篇。",
            "寄言陆士衡，无嗤王仲宣。",
            "（按：《韵语阳秋》卷十七、《全唐诗》卷三七收「全」、「边」二韵，题作《围棋长篇》。",
            "）。"
        ],
        "notes": "",
        "id": "e13df7ab9393a1db174533c3d3128cfe"
    },
    {
        "author": "王绩",
        "dynasty": "唐",
        "type": "诗",
        "rhythmic": "",
        "title": "咏隐",
        "preface": "",
        "paragraphs": [
            "独有幽栖趣，能令俗网赊。",
            "耕夫田作业，巢叟树为家。",
            "晚令柔残黍，春园扫落花。",
            "恝然乘兴往，何必御云车？。"
        ],
        "notes": "",
        "id": "bffb319c11a6a43041c507d9b906aedd"
    },
    {
        "author": "王绩",
        "dynasty": "唐",
        "type": "诗",
        "rhythmic": "",
        "title": "春夜过翟处士正师饮酒醉后自问答二首 一",
        "preface": "",
        "paragraphs": [
            "樽酒泛流霞，相将临岁华。",
            "酣歌吹树叶，醉舞拂灯花。",
            "对饮情何已，思归月渐斜。"
        ],
        "notes": "",
        "id": "83e3e44e3b18d03817274caec626d642"
    },
    {
        "author": "王绩",
        "dynasty": "唐",
        "type": "诗",
        "rhythmic": "",
        "title": "春夜过翟处士正师饮酒醉后自问答二首 二",
        "preface": "",
        "paragraphs": [
            "春来物候妍，夜饮但留连。",
            "晚鎗交鬓侧，残樽倚膝前。",
            "纵横抱琴舞，狼籍枕书眠。",
            "解酲须及曙，路远莫言旋。"
        ],
        "notes": "",
        "id": "f5e1cb99e0569804a0248329188d937c"
    },
    {
        "author": "王绩",
        "dynasty": "唐",
        "type": "诗",
        "rhythmic": "",
        "title": "被举应征别乡中故人",
        "preface": "",
        "paragraphs": [
            "皇明照区域，帝思属风云。",
            "烧山出隐士，治道送征君。",
            "自惟[蓬]（逢）艾影，叨名兰桂芬。",
            "使君留白璧，天子降玄𫄸。",
            "山鸡终失望，野鹿暂辞群。",
            "川气含丹日，乡烟间白云。",
            "停骖无以赠，握管遂成文。",
            "（按：祝尚书《〈全唐诗〉小补》云宋潘自牧《记纂渊海》卷六九引「自惟蓬艾影，叨名兰桂芳」二句。",
            "）。"
        ],
        "notes": "",
        "id": "55b090f5aa430ca5e5f8e525fd0e84b4"
    },
    {
        "author": "王绩",
        "dynasty": "唐",
        "type": "诗",
        "rhythmic": "",
        "title": "同蔡学士君知咏云",
        "preface": "",
        "paragraphs": [
            "固阳阴正密，侍族□方和。",
            "巫山臣作赋，汾水帝为歌。",
            "绘色还成锦，轻飞更作罗。"
        ],
        "notes": "",
        "id": "eabb380daa515d4b1c39746b5f2180ff"
    },
    {
        "author": "王绩",
        "dynasty": "唐",
        "type": "诗",
        "rhythmic": "",
        "title": "赠山居黄道士",
        "preface": "",
        "paragraphs": [
            "洁身何必是，避俗岂能全？",
            "动息都无隔，浮沉最可怜。",
            "嵇山《高士传》，庄叟《让王篇》。",
            "逃名遂得志，□□若为传？。"
        ],
        "notes": "",
        "id": "e9d33d302d89279f8e5afadbf4f7a2e5"
    },
    {
        "author": "王绩",
        "dynasty": "唐",
        "type": "诗",
        "rhythmic": "",
        "title": "新园旦坐",
        "preface": "",
        "paragraphs": [
            "林宅资余搆，园亭今创营。",
            "［接梨过半箸］（据李抄本补），从此近全生。",
            "凿沼三泉漏，为山九仞成。",
            "草香罗户穴，茅茹结簷楹。",
            "松栽一当伴，柳种五为名。",
            "独对三春酌，无人来共倾。"
        ],
        "notes": "",
        "id": "2d5f95a7d83ea65f5cec9699948ec632"
    },
    {
        "author": "王绩",
        "dynasty": "唐",
        "type": "诗",
        "rhythmic": "",
        "title": "阅家书",
        "preface": "",
        "paragraphs": [
            "张氏前钞本，班家旧赐余。",
            "尚应千许帙，何啻五盈车。",
            "缝悉龟文印，题皆龙爪书。",
            "牙签过半在，玉轴已全疎。",
            "蘖系防黏蠹，芸香辟纸鱼。",
            "下帷堪发愤，闭户足为储。",
            "为向扬雄说，无劳羡石渠。"
        ],
        "notes": "",
        "id": "ca8d6b657bce0086bcd8ac176352b48a"
    },
    {
        "author": "王绩",
        "dynasty": "唐",
        "type": "诗",
        "rhythmic": "",
        "title": "九月九日",
        "preface": "",
        "paragraphs": [
            "九日重阳节，三秋季月残。",
            "菊花催晚［气］（据《古今岁时杂咏》补），萸房避早寒。",
            "霜浓鹰击远，雾重雁飞难。",
            "谁忆龙山外，萧条边兴阑？",
            "（按：《古今岁时杂咏》卷三十三以此诗为崔善为作，《全唐诗》卷八八二据以收入。",
            "今移正重收。",
            "）。"
        ],
        "notes": "",
        "id": "2bd1af2d993f7820a4771cfc28608e71"
    },
    {
        "author": "王绩",
        "dynasty": "唐",
        "type": "诗",
        "rhythmic": "",
        "title": "登陇坂二首 一",
        "preface": "",
        "paragraphs": [
            "客行登陇坂，长望一思归。",
            "地险关山密，天平鸿雁稀。",
            "转蓬无定去，惊叶但知飞。",
            "目极征途远，劳情歌《式微》。"
        ],
        "notes": "",
        "id": "a78b5b72ca825b8813fc2e4084139d4a"
    },
    {
        "author": "王绩",
        "dynasty": "唐",
        "type": "诗",
        "rhythmic": "",
        "title": "登陇坂二首 二",
        "preface": "",
        "paragraphs": [
            "陇坂三秦望，游人万里悲。",
            "何关呜咽水，自是断肠时。",
            "风高黄叶散，日下白云滋。",
            "怅望东飞翼，忧来不自持。",
            "。"
        ],
        "notes": "",
        "id": "0895456d48197fcb3cad58d39a0ca147"
    },
    {
        "author": "王绩",
        "dynasty": "唐",
        "type": "诗",
        "rhythmic": "",
        "title": "游山寺",
        "preface": "",
        "paragraphs": [
            "赤城仙观启，青山梵宇裁。",
            "中天疏宝座，半景出香台。",
            "雁翼金桥转，鱼鳞石道回。",
            "经文连树刻，仙影对岩开。",
            "别有迷方者，终慙无碍才。",
            "抠衣祇杖锡，敛袂谒浮杯。",
            "暂识𡺸阇岭，联询劫烬灰。",
            "持花龙女至，献菓象王来。",
            "讲坐真乘阐，谈筵外法催。",
            "方希除八难，从此涤三灾。"
        ],
        "notes": "",
        "id": "df2cb93cb80f3330360b3eb493f976f0"
    },
    {
        "author": "王绩",
        "dynasty": "唐",
        "type": "诗",
        "rhythmic": "",
        "title": "观石壁诸龛礼拜成咏",
        "preface": "",
        "paragraphs": [
            "万里疏烟壁，千龛对日宫。",
            "瞻颜犹不暇，合掌更难穷。",
            "岭路横携断，山心暗凿通。",
            "真如何处泊？坐费计人功。"
        ],
        "notes": "",
        "id": "6e2deaceeb4365ee6392aaecf5e51a62"
    },
    {
        "author": "王绩",
        "dynasty": "唐",
        "type": "诗",
        "rhythmic": "",
        "title": "久客斋府病归言志",
        "preface": "",
        "paragraphs": [
            "君王[邸茅]（据李抄本补）宽，[修]（行）竹正檀栾。",
            "搆山临下杜，穿渠入上兰。",
            "天人多晏喜，宾宷盛鹓鸾。",
            "玉舄镇花簟，金环□果盘。",
            "鬭鸡新市望，走马章台看。",
            "别有恩光重，恒嗟报答难。",
            "沉绵赴漳浦，羁旅别长安。",
            "玄渚芦花白，黄山梨叶丹。",
            "故人傥相念，应知归路寒。"
        ],
        "notes": "",
        "id": "8e54ed55c233455f2efb07718c947cf0"
    },
    {
        "author": "王绩",
        "dynasty": "唐",
        "type": "诗",
        "rhythmic": "",
        "title": "秋园夜坐",
        "preface": "",
        "paragraphs": [
            "秋来木叶黄，半夜坐林塘。",
            "浅溜含新冻，轻云护早霜。",
            "落萤飞未起，惊鸟乱无行。",
            "寂寞知何事？东篱菊稍芳。",
            "（以上二十八首均见北京图馆藏清陈氏晚晴轩钞本五卷本《王无功文集》卷三。",
            "此本承郑永晓同志抄示。",
            "另参校之李抄本，即东武李氏研录山房钞本，转引自韩理洲同志校点本《王无功文集》）（五卷本会校）。",
            "）（按：《王无功文集》五卷本所录王绩诗题，有几首与《全唐诗》所录者有较大不同，录如次：《夜还东溪中口号》，《全唐诗》作《夜还东溪》；《题黄颊山壁》，《全唐诗》作《黄颊山》；《山中别李处士播》，《全唐诗》缺「播」字；《秋夜喜遇姚处士义》，《全唐诗》作《秋夜喜遇王处士》；《过山观寻苏道士不见题壁四首》，《全唐诗》作《游仙四首》；《卢新平宅赋古题得策杖寻隐士》，《全唐诗》仅作《策杖寻隐士》；《裴仆射宅咏妓》，《全唐诗》作《咏妓》。",
            "）。"
        ],
        "notes": "",
        "id": "7042d9547040f35987f14e061f46238c"
    },
    {
        "author": "王绩",
        "dynasty": "唐",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "侧望卿相门，难入坚如石。",
            "（同前卷七四。",
            "转录自祝尚书《〈全唐诗〉小补》。",
            "）。"
        ],
        "notes": "",
        "id": "796039f46b7662ea21ffcba4f436edf5"
    }
]