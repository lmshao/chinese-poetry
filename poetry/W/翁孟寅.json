[
    {
        "author": "翁孟寅",
        "dynasty": "宋",
        "type": "诗",
        "rhythmic": "",
        "title": "琼花",
        "preface": "",
        "paragraphs": [
            "春云一片辞天隙，千年万年不收拾。",
            "化作灵花沧海头，犹对春风怨红日。",
            "一从污世尘，几度□□腥。",
            "琼琼抱寸心，乱离常独醒。",
            "我疑太白散余烈，飞入花心白如雪。",
            "西北劲气磨不尽，孤根屡枯还再结。",
            "地祇一笑万蕊香，玄鹤不来空断肠。",
            "阴云上天白日暗，何时来看春风狂。"
        ],
        "notes": "",
        "id": "33d8991570fbb2788836fc3732163bc9"
    },
    {
        "author": "翁孟寅",
        "dynasty": "宋",
        "type": "诗",
        "rhythmic": "",
        "title": "夜泊",
        "preface": "",
        "paragraphs": [
            "夜泊寒沙际，江风起旧愁。",
            "离情惟怕晚，归梦又逢秋。"
        ],
        "notes": "",
        "id": "8aa37d42fc2a351b7822d91f10c2e37c"
    },
    {
        "author": "翁孟寅",
        "dynasty": "宋",
        "type": "词",
        "rhythmic": "摸鱼儿",
        "title": "",
        "preface": "",
        "paragraphs": [
            "卷西风、方肥塞草，带钩何事东去。",
            "月明万里关河梦，吴楚几番风雨。",
            "江上路。",
            "二十载头颅，凋落今如许。",
            "凉生弄尘。",
            "叹江左夷吾，隆中诸葛，谈笑已尘土。",
            "寒汀外，还见来时鸥鹭。",
            "重来应是春暮。",
            "轻裘岘首陪登眺，马上落花飞絮。",
            "拼醉舞。",
            "谁解道，断肠贺老江南句。",
            "沙津少驻。",
            "举目送飞鸿，幅巾老子，楼上正凝伫。"
        ],
        "notes": "",
        "id": "3ee96ede8b962aa09fcf5cc515663691"
    },
    {
        "author": "翁孟寅",
        "dynasty": "宋",
        "type": "词",
        "rhythmic": "烛影摇红",
        "title": "",
        "preface": "",
        "paragraphs": [
            "楼倚春城，锁窗曾共巢春燕。",
            "人生好梦比春风，不似杨花健。",
            "旧事如天渐远。",
            "奈情缘、素丝未断。",
            "镜尘埋恨，带粉栖香，曲屏寒浅。",
            "环佩空归，故园羞见桃花面。",
            "轻烟残照下阑干，独自疏帘卷。",
            "一信狂风又晚。",
            "海棠花、随风满院。",
            "乱鸦归后，杜宇啼时，一声声怨。"
        ],
        "notes": "",
        "id": "bd5e07f23a0adf1d3eaeb062ac8d0211"
    },
    {
        "author": "翁孟寅",
        "dynasty": "宋",
        "type": "词",
        "rhythmic": "阮郎归",
        "title": "",
        "preface": "",
        "paragraphs": [
            "月高楼外柳花明。",
            "单衣怯露零。",
            "小桥灯影落残星。",
            "寒烟蘸水萍。",
            "歌袖窄，舞鬟轻。",
            "梨花梦满城。",
            "落红啼鸟两无情。",
            "春愁添晓酲。"
        ],
        "notes": "",
        "id": "2601b097bde561e469bd98ada391a8ee"
    },
    {
        "author": "翁孟寅",
        "dynasty": "宋",
        "type": "词",
        "rhythmic": "齐天乐",
        "title": "",
        "preface": "",
        "paragraphs": [
            "红香十里铜驼梦，如今旧游重省。",
            "节序飘零，欢娱老大，慵立灯光蟾影。",
            "伤心对景。",
            "怕回首东风，雨晴难准。",
            "曲巷幽坊，管弦一片笑声近。",
            "飞棚浮动翠葆，看金钗半溜，春妒红粉。",
            "凤辇鳌山，云收雾敛，迤逦铜壶漏迥。",
            "霜风渐紧。",
            "展一幅青绡，净悬孤镜。",
            "带醉扶归，晓酲春梦稳。"
        ],
        "notes": "",
        "id": "a6f6112cb2978bb616dd69d3095a00bf"
    },
    {
        "author": "翁孟寅",
        "dynasty": "宋",
        "type": "词",
        "rhythmic": "齐天乐",
        "title": "",
        "preface": "",
        "paragraphs": [
            "幽香不受春料理，青青尚馀秋鬓。",
            "磵曲岩隈，烟梳露浴，甘与菰蒲共隐。",
            "芳标瘦迥。",
            "看缨结丁香，带萦晴荇。",
            "恨水东流，楚江憔悴乱云暝。",
            "凄凉梦游故苑，纵妒花风暴，吹梦难醒。",
            "艳李妖桃，纡青佩紫，争似广文官冷。",
            "尘波万顷。",
            "算谁是同心，自怜孤影。",
            "收敛风流，素弦清夜永。"
        ],
        "notes": "",
        "id": "f3c36f9fff3fb8fe0011cce8b92276b3"
    }
]