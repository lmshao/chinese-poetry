[
    {
        "author": "王奇",
        "dynasty": "宋",
        "type": "诗",
        "rhythmic": "",
        "title": "续县令题雁诗",
        "preface": "",
        "paragraphs": [
            "只只含芦背晓霜，尽随鸳鹭立寒塘。",
            "晚来渔櫂惊飞去，书破遥天字一行。"
        ],
        "notes": "",
        "id": "c8b5ce629ce51f169c622873cc0fe7c4"
    },
    {
        "author": "王奇",
        "dynasty": "宋",
        "type": "诗",
        "rhythmic": "",
        "title": "题修仁县群峰驿",
        "preface": "",
        "paragraphs": [
            "槛前流水面前山，幽鸟孤云自往还。",
            "农父不知佳景好，使车才得片时闲。",
            "恍榔树暗寒溪上，踯躅花红暮雨间。"
        ],
        "notes": "",
        "id": "980e37689b458ad1d6cb2a2082e3525e"
    },
    {
        "author": "王奇",
        "dynasty": "宋",
        "type": "诗",
        "rhythmic": "",
        "title": "通天岩",
        "preface": "",
        "paragraphs": [
            "松罗石室中，清雅胜支公。",
            "地静无尘到，天高有穴通。"
        ],
        "notes": "",
        "id": "2555fdf669c15a7b5ef3d95969925062"
    },
    {
        "author": "王奇",
        "dynasty": "宋",
        "type": "诗",
        "rhythmic": "",
        "title": "旅中有感",
        "preface": "",
        "paragraphs": [
            "泽国来游岂厌重，羁孤怀感自无穷。",
            "雁声不到歌楼上，秋色偏欺客路中。",
            "宿寺梦回莲叶雨，渡江衣冷荻花风。",
            "谁怜未得青云志，琴剑年年西复东。"
        ],
        "notes": "",
        "id": "a18ad2cc157bf50278e284f4e1489b01"
    },
    {
        "author": "王奇",
        "dynasty": "宋",
        "type": "诗",
        "rhythmic": "",
        "title": "绿荫亭",
        "preface": "",
        "paragraphs": [
            "创得幽亭近岭梅，绿阴名好称仙才。",
            "四围山色檐头出，一带泉声竹里来。"
        ],
        "notes": "",
        "id": "91cc331b3eb574d2ae79ffe9216cbef3"
    },
    {
        "author": "王奇",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "不拜春官为座主，亲逢天子作门生。"
        ],
        "notes": "",
        "id": "09f900d29334a6f03a62ab884868195d"
    }
]