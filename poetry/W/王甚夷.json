[
    {
        "author": "王甚夷",
        "dynasty": "唐",
        "type": "诗",
        "rhythmic": "",
        "title": "风不鸣条",
        "preface": "",
        "paragraphs": [
            "圣日祥风起，韶晖助发生。",
            "蒙蒙遥野色，褭褭细条轻。",
            "荏弱看渐动，怡和吹不鸣。",
            "枝含余露湿，林霁晓烟平。",
            "缥缈春光媚，悠扬景气晴。",
            "康哉帝尧代，寰宇共澄清。"
        ],
        "notes": "",
        "id": "26eafe8f126887ba9fb011c574409670"
    },
    {
        "author": "王甚夷",
        "dynasty": "唐",
        "type": "诗",
        "rhythmic": "",
        "title": "和主司王起",
        "preface": "",
        "paragraphs": [
            "春闱帝念主生成，长庆公闻两岁名。",
            "有蕴赤心分雨露，无私和气浃寰瀛。",
            "龙门乍出难胜幸，鸳侣先行是最荣。",
            "遥仰高峰看白雪，多惭属和意屏营。"
        ],
        "notes": "",
        "id": "75c2409278fc8210b684b54d579a29bf"
    }
]