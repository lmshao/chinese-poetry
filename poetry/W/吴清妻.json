[
    {
        "author": "吴清妻",
        "dynasty": "唐",
        "type": "诗",
        "rhythmic": "",
        "title": "仙诗五首 一",
        "preface": "",
        "paragraphs": [
            "道启真心觉渐清，天教绝粒应精诚。",
            "云外仙歌笙管合，花间风引步虚声。"
        ],
        "notes": "",
        "id": "722092a525bef3e187df3c6b35838600"
    },
    {
        "author": "吴清妻",
        "dynasty": "唐",
        "type": "诗",
        "rhythmic": "",
        "title": "仙诗五首 二",
        "preface": "",
        "paragraphs": [
            "□□□□□□□，□君隐处当一星。",
            "□□莲花山头饭，黄精仙人掌上经。"
        ],
        "notes": "",
        "id": "8b11d0f8fc4e36d62baba19b6b841ce0"
    },
    {
        "author": "吴清妻",
        "dynasty": "唐",
        "type": "诗",
        "rhythmic": "",
        "title": "仙诗五首 三",
        "preface": "",
        "paragraphs": [
            "飞鸟莫到人莫攀，一隐十年不下山。",
            "袖中短书谁为达，华山道士卖药还。"
        ],
        "notes": "",
        "id": "720940c3d65085e4c69716e70650a79b"
    },
    {
        "author": "吴清妻",
        "dynasty": "唐",
        "type": "诗",
        "rhythmic": "",
        "title": "仙诗五首 四",
        "preface": "",
        "paragraphs": [
            "日落焚香坐醮坛，庭花露湿渐更阑。",
            "净水仙童调玉液，春宵羽客化金丹。"
        ],
        "notes": "",
        "id": "200c29539c4e2455874ddf31eaf49da9"
    },
    {
        "author": "吴清妻",
        "dynasty": "唐",
        "type": "诗",
        "rhythmic": "",
        "title": "仙诗五首 五",
        "preface": "",
        "paragraphs": [
            "摄念精思引彩霞，焚香虚室对烟花。",
            "道合云霄游紫府，湛然真境瑞皇家。"
        ],
        "notes": "",
        "id": "caf95c9145882c2af69b4f16a0e394fb"
    }
]