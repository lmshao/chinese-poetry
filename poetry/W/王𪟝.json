[
    {
        "author": "王𪟝",
        "dynasty": "唐",
        "type": "诗",
        "rhythmic": "",
        "title": "咏妓",
        "preface": "",
        "paragraphs": [
            "妖姬饰靓妆，窈窕出兰房。",
            "日照当轩影，风吹满路香。",
            "早时歌扇薄，今日舞衫长。",
            "不应令曲误，持此试周郎。"
        ],
        "notes": "",
        "id": "d0409261bb82204b872917712fd02ba5"
    },
    {
        "author": "王𪟝",
        "dynasty": "唐",
        "type": "诗",
        "rhythmic": "",
        "title": "益州城西张超亭观妓",
        "preface": "",
        "paragraphs": [
            "落日明歌席，行云逐舞人。",
            "江前飞暮雨，梁上下轻尘。",
            "冶服看疑画，妆台望似春。",
            "高车勿遽返，长袖欲相亲。"
        ],
        "notes": "",
        "id": "67896a27a8c474708981674356298ed9"
    },
    {
        "author": "王𪟝",
        "dynasty": "唐",
        "type": "诗",
        "rhythmic": "",
        "title": "辛司法宅观妓",
        "preface": "",
        "paragraphs": [
            "南国佳人至，北堂罗荐开。",
            "长裙随凤管，促柱送鸾杯。",
            "云光身后落，雪态掌中回。",
            "到愁金谷晚，不怪玉山颓。"
        ],
        "notes": "",
        "id": "1159fffba782cca5ae786193f97a4cfa"
    }
]