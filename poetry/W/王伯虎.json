[
    {
        "author": "王伯虎",
        "dynasty": "宋",
        "type": "诗",
        "rhythmic": "",
        "title": "送程给事知越州二首  其一",
        "preface": "",
        "paragraphs": [
            "会稽归去两朱轮，青琐恩辉笑买臣。",
            "箫鼓放船才汴岸，壶浆迎马即乡民。",
            "夜撩诗胆邪溪月，昼拨茶浮禹井春。",
            "器业伫闻裴自荐，莫将清兴为吴莼。"
        ],
        "notes": "",
        "id": "9b66d8ed9e95f1ecd044083579a3d8b6"
    },
    {
        "author": "王伯虎",
        "dynasty": "宋",
        "type": "诗",
        "rhythmic": "",
        "title": "送程给事知越州二首  其二",
        "preface": "",
        "paragraphs": [
            "长云千里海边城，两粤今傅惠爱声。",
            "帝载待咨唐岳牧，郡符还屈漠公卿。",
            "天墀面拜恩纶重，江国人瞻昼绣荣。",
            "府掾尘埃归未得，乡心先已逐双旌。"
        ],
        "notes": "",
        "id": "f98abed7b56b97dcf2dca523df6da599"
    },
    {
        "author": "王伯虎",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "杯湖风舞翠绡转，樊山烟锁青螺堆。"
        ],
        "notes": "",
        "id": "475b7c60f5aafd2a2a5221fe8918fd60"
    },
    {
        "author": "王伯虎",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "离宫避暑今安在，英雄埋没随空埃。"
        ],
        "notes": "",
        "id": "cd785b001d0ce4bdd9ea8f1464a66731"
    }
]