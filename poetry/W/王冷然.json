[
    {
        "author": "王冷然",
        "dynasty": "唐",
        "type": "诗",
        "rhythmic": "",
        "title": "寒食篇（伯三六〇八[一]）",
        "preface": "",
        "paragraphs": [
            "天运四时成一年，八节相迎尽可怜，秋贵重阳冬贵腊，不如寒食在春前。",
            "禁火初从太原起，风俗流传几千祀，算取去冬至时，一百五日今朝是。",
            "今年寒食胜常春，总缘天子在东巡，能令气色随河洛，斗觉风光商竞逐人。",
            "上阳遥见青春见[二]，（「遥见」，原卷作「遥望」。",
            "）洛水横流遶城殿，波上楼台列岸明，风光所吹皆流遍。",
            "画阁盈盈出半天，依稀云里见秋千，来疑神女从云下，去似恒娥到月边。",
            "金闺待看红粧早，先过陌上垂杨好，花场共鬬汝南鸡，春游遍[三]在东郊道。",
            "（「遍」，项云应作「偏」。",
            "）千金宝帐缀流苏，簸瓌[四]还坐锦筵铺，莫愁光景重窗暗，自有金瓶照乘珠。",
            "心移向者游遨处，乘舟欲骋凌波步，池中弄水白鷼飞，树下抛球彩鸎去。",
            "别殿前临走马台，金鞍更送彩毬来。",
            "毬落画楼攀柳取，枝[五]□（「枝□」，原卷作「枝摇」。",
            "）香径踏花回。",
            "良辰更重宜三月，能成昼夜芳菲节，今夜无明月作灯，街衢游赏何曾歇。",
            "南有龙门对洛城，车马倾都满路行，纵使遨游今日罢，明朝上（尚）自有清明。",
            "（[一]按这一卷子上载《夜烧篇》与《寒食篇》，诗调相同，并无作者姓氏。",
            "攷《全唐诗》王冷然有《夜光篇》，就是《夜烧篇》。",
            "因疑《寒食篇》亦王冷然作，因暂题王冷然名。",
            "[二]刘云：「第二『见』字读为『现』。",
            "」[三]刘云：「疑『徧』。",
            "」[四]刘云：「『瓌』当是『琼』字之误，骰子叫琼。",
            "」[五]刘云：「『枝』当作『杖』，即击球杖。",
            "」）。"
        ],
        "notes": "",
        "id": "b561fb490d848a4259ed24212d12d3ca"
    }
]