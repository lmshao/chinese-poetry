[
    {
        "author": "王涣",
        "dynasty": "唐",
        "type": "诗",
        "rhythmic": "",
        "title": "上裴侍郎",
        "preface": "",
        "paragraphs": [
            "青衿七十牓三年，建礼含香次第迁。",
            "珠彩下连星错落，桂花曾对月婵娟。",
            "玉经磨琢多成器，剑拔沈埋更倚天。",
            "应念衔恩最深者，春来为寿拜尊前。"
        ],
        "notes": "",
        "id": "5e57e1a8ffbae707799238c2c177867c"
    },
    {
        "author": "王涣",
        "dynasty": "唐",
        "type": "诗",
        "rhythmic": "",
        "title": "悼亡",
        "preface": "",
        "paragraphs": [
            "春来得病夏来加，深掩粧窗卧碧纱。",
            "为怯暗藏秦女扇，怕惊愁度阿香车。",
            "腰肢暗想风欺柳，粉态难忘露洗花。",
            "今日青门葬君处，乱蝉衰草夕阳斜。"
        ],
        "notes": "",
        "id": "8b129d7b0c132f7a98376ac4b42d24d0"
    },
    {
        "author": "王涣",
        "dynasty": "唐",
        "type": "诗",
        "rhythmic": "",
        "title": "惆怅诗十二首 一",
        "preface": "",
        "paragraphs": [
            "八蚕薄絮鸳鸯绮，半夜佳期并枕眠。",
            "钟动红娘唤归去，对人匀泪拾金钿。"
        ],
        "notes": "",
        "id": "bcce7ddcba5d634e2c96c6fdcb4feabc"
    },
    {
        "author": "王涣",
        "dynasty": "唐",
        "type": "诗",
        "rhythmic": "",
        "title": "惆怅诗十二首 二",
        "preface": "",
        "paragraphs": [
            "李夫人病已经秋，汉武看来不举头。",
            "得所浓华销歇尽，楚魂湘血一生休。"
        ],
        "notes": "",
        "id": "25bca57047aa4cc9c0226ca811fd1642"
    },
    {
        "author": "王涣",
        "dynasty": "唐",
        "type": "诗",
        "rhythmic": "",
        "title": "惆怅诗十二首 三",
        "preface": "",
        "paragraphs": [
            "谢家池馆花笼月，萧寺房廊竹飐风。",
            "夜半酒醒凭槛立，所思多在别离中。"
        ],
        "notes": "",
        "id": "18b10dca9acb5869eac5fa99d7779a48"
    },
    {
        "author": "王涣",
        "dynasty": "唐",
        "type": "诗",
        "rhythmic": "",
        "title": "惆怅诗十二首 四",
        "preface": "",
        "paragraphs": [
            "隋师战舰欲亡陈，国破应难保此身。",
            "诀别徐郎泪如雨，镜鸾分后属何人。"
        ],
        "notes": "",
        "id": "60cab7fc1a0531ccf9951b84d5487f70"
    },
    {
        "author": "王涣",
        "dynasty": "唐",
        "type": "诗",
        "rhythmic": "",
        "title": "惆怅诗十二首 五",
        "preface": "",
        "paragraphs": [
            "七夕琼筵随事陈，兼花连蔕共伤神。",
            "蜀王殿里三更月，不见骊山私语人。"
        ],
        "notes": "",
        "id": "57e1506619483124e422c455d6e26d3a"
    },
    {
        "author": "王涣",
        "dynasty": "唐",
        "type": "诗",
        "rhythmic": "",
        "title": "惆怅诗十二首 六",
        "preface": "",
        "paragraphs": [
            "夜寒春病不胜怀，玉瘦花啼万事乖。",
            "薄幸檀郎断芳信，惊嗟犹梦合欢鞋。"
        ],
        "notes": "",
        "id": "243d07341f3080a50919eb50931cf372"
    },
    {
        "author": "王涣",
        "dynasty": "唐",
        "type": "诗",
        "rhythmic": "",
        "title": "惆怅诗十二首 七",
        "preface": "",
        "paragraphs": [
            "呜咽离声管吹秋，妾身今日为君休。",
            "齐奴不说平生事，忍看花枝谢玉楼。"
        ],
        "notes": "",
        "id": "25a21cf675943d2730640a61b3a7ed28"
    },
    {
        "author": "王涣",
        "dynasty": "唐",
        "type": "诗",
        "rhythmic": "",
        "title": "惆怅诗十二首 八",
        "preface": "",
        "paragraphs": [
            "青丝一绺堕云鬟，金翦刀鸣不忍看。",
            "持谢君王寄幽怨，可能从此住人间。"
        ],
        "notes": "",
        "id": "ce02a96c705cfb873409d5bb242e0cb5"
    },
    {
        "author": "王涣",
        "dynasty": "唐",
        "type": "诗",
        "rhythmic": "",
        "title": "惆怅诗十二首 九",
        "preface": "",
        "paragraphs": [
            "陈宫兴废事难期，三阁空余绿草基。",
            "狎客沦亡丽华死，他年江令独来时。"
        ],
        "notes": "",
        "id": "5c79bd16e6388c4f04f98397d4f83118"
    },
    {
        "author": "王涣",
        "dynasty": "唐",
        "type": "诗",
        "rhythmic": "",
        "title": "惆怅诗十二首 十",
        "preface": "",
        "paragraphs": [
            "晨肇重来路已迷，碧桃花谢武陵溪。",
            "仙山目断无寻处，流水潺湲日渐西。"
        ],
        "notes": "",
        "id": "d783989ebc3875452f6f3e7b0b3f9d89"
    },
    {
        "author": "王涣",
        "dynasty": "唐",
        "type": "诗",
        "rhythmic": "",
        "title": "惆怅诗十二首 十一",
        "preface": "",
        "paragraphs": [
            "少卿降北子卿还，朔野离觞惨别颜。",
            "却到茂陵唯一恸，节毛零落鬓毛斑。"
        ],
        "notes": "",
        "id": "a093c657353638d092d707d985287c29"
    },
    {
        "author": "王涣",
        "dynasty": "唐",
        "type": "诗",
        "rhythmic": "",
        "title": "惆怅诗十二首 十二",
        "preface": "",
        "paragraphs": [
            "梦里分明入汉宫，觉来灯背锦屏空。",
            "紫台月落关山晓，肠断君恩信画工。"
        ],
        "notes": "",
        "id": "fab78eeb9aab4bb7419ddd85a42a1a2e"
    }
]