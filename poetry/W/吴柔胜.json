[
    {
        "author": "吴柔胜",
        "dynasty": "宋",
        "type": "诗",
        "rhythmic": "",
        "title": "柴门春昼",
        "preface": "",
        "paragraphs": [
            "深巷寂无人，鸟声花坞春。",
            "荜门长日掩，天地一闲身。"
        ],
        "notes": "",
        "id": "a339c8754bc38ffc7b9bee9a4ee79aaa"
    },
    {
        "author": "吴柔胜",
        "dynasty": "宋",
        "type": "诗",
        "rhythmic": "",
        "title": "唐人挟弹图",
        "preface": "",
        "paragraphs": [
            "啮膝嘶风径奔𫘣，花前挟弹回头看。",
            "一鸟不鸣春昼闲，野水清清绿阴暗。"
        ],
        "notes": "",
        "id": "ad334603c3723aebf78227f23dea9697"
    },
    {
        "author": "吴柔胜",
        "dynasty": "宋",
        "type": "诗",
        "rhythmic": "",
        "title": "三友图",
        "preface": "",
        "paragraphs": [
            "髯龙嘶风山石裂，玉人影断横斜月。",
            "一声翠羽琅玕东，罗浮梦断微茫中。"
        ],
        "notes": "",
        "id": "86c3b2975b91646601657dded6ef9e70"
    },
    {
        "author": "吴柔胜",
        "dynasty": "宋",
        "type": "诗",
        "rhythmic": "",
        "title": "送林明府",
        "preface": "",
        "paragraphs": [
            "拟续宣城志，难忘令尹贤。",
            "庭空无狱讼，斋静有诗篇。",
            "心比秋云远，政如霜月悬。",
            "活人最多处，饥岁作丰年。"
        ],
        "notes": "",
        "id": "c2f8ef900ed7c7db6922bc2a1a7e9d04"
    },
    {
        "author": "吴柔胜",
        "dynasty": "宋",
        "type": "诗",
        "rhythmic": "",
        "title": "牧亭秋色",
        "preface": "",
        "paragraphs": [
            "丹枫酣霜压林丘，黄叶老尽岩西头。",
            "不应蔓草烟漠漠，并作粉绘苍山秋。"
        ],
        "notes": "",
        "id": "fe0e9318a13b3d97fd63f622bfc1a31d"
    }
]