[
    {
        "author": "危固",
        "dynasty": "宋",
        "type": "诗",
        "rhythmic": "",
        "title": "隠居",
        "preface": "",
        "paragraphs": [
            "高士隠居处，迢迢绿水湾。",
            "数间玉川屋，七里子陵滩。",
            "出入是非外，醉醒文字间。",
            "千钟天子禄，不肯换清闲。"
        ],
        "notes": "",
        "id": "5ba9e691f3810bea71d08c1e862baac7"
    },
    {
        "author": "危固",
        "dynasty": "宋",
        "type": "诗",
        "rhythmic": "",
        "title": "送僧归西林院",
        "preface": "",
        "paragraphs": [
            "振锡西林去，清闲称所依。",
            "高巢孤鹤返，深谷片云归。",
            "野色供吟笔，秋光射衲衣。",
            "长亭携别处，落日半沉晖。"
        ],
        "notes": "",
        "id": "be55d99fdc54cb40ddeabaa35e180358"
    },
    {
        "author": "危固",
        "dynasty": "宋",
        "type": "诗",
        "rhythmic": "",
        "title": "广福院",
        "preface": "",
        "paragraphs": [
            "二月杨花满路飞，鶑篁清巧弄晴晖。",
            "谁知骚雅寻芳客，寂寞东风马上归。"
        ],
        "notes": "",
        "id": "3c10af518d92f6e3959c85ab15630faf"
    },
    {
        "author": "危固",
        "dynasty": "宋",
        "type": "诗",
        "rhythmic": "",
        "title": "福山寺",
        "preface": "",
        "paragraphs": [
            "覆船山色翠峨峨，栽石藏云不厌多。",
            "达理禅师超彼岸，莫疑身外有风波。"
        ],
        "notes": "",
        "id": "375893848f2842d61e34cf422932b671"
    }
]