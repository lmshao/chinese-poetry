[
    {
        "author": "王默",
        "dynasty": "宋",
        "type": "诗",
        "rhythmic": "",
        "title": "梅花",
        "preface": "",
        "paragraphs": [
            "知己林和靖，论心何水曹。",
            "平生怀玉雪，独立占风骚。",
            "月落香方觉，天寒韵更高。",
            "冥搜吟未就，清梦满江皋。"
        ],
        "notes": "",
        "id": "f1fee7ab73f06f32c70bc05f367d6b89"
    },
    {
        "author": "王默",
        "dynasty": "宋",
        "type": "诗",
        "rhythmic": "",
        "title": "春花叹",
        "preface": "",
        "paragraphs": [
            "春花复春花，红红间白白。",
            "相看待明发，已不如昨日。",
            "雨露费濡染，秉芳几何时。",
            "姚魏殿春事，浓绿已盈枝。",
            "长安池馆多，新故如转烛。",
            "所以山中人，但种松与竹。"
        ],
        "notes": "",
        "id": "a017b743e87fc2d2457bef6fd9da74cd"
    }
]