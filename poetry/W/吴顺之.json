[
    {
        "author": "吴顺之",
        "dynasty": "宋",
        "type": "诗",
        "rhythmic": "",
        "title": "寿太师  其一",
        "preface": "",
        "paragraphs": [
            "尧舜垂衣明日月，皋夔论道际风云。",
            "须知天地生成德，间世真儒辅圣君。"
        ],
        "notes": "",
        "id": "8a6e39dc9a574fef9c868d7b279e566a"
    },
    {
        "author": "吴顺之",
        "dynasty": "宋",
        "type": "诗",
        "rhythmic": "",
        "title": "寿太师  其二",
        "preface": "",
        "paragraphs": [
            "南北通和自古无，如今万里混车书。",
            "传闻每遣皇华使，外国人争问起居。"
        ],
        "notes": "",
        "id": "2d7f1ed244fabcb12e30d321e698ff93"
    },
    {
        "author": "吴顺之",
        "dynasty": "宋",
        "type": "诗",
        "rhythmic": "",
        "title": "寿太师  其三",
        "preface": "",
        "paragraphs": [
            "德望岩岩鲁太山，功成天地亦清闲。",
            "不须百丈磨崖刻，碑在农桑乐业间。"
        ],
        "notes": "",
        "id": "b51e792381493f2de5463dc5f96978a0"
    },
    {
        "author": "吴顺之",
        "dynasty": "宋",
        "type": "诗",
        "rhythmic": "",
        "title": "寿太师  其四",
        "preface": "",
        "paragraphs": [
            "西风原上拨黄云，归作人间瓮里春。",
            "拍手一樽歌既醉，闾阎俱是太平民。"
        ],
        "notes": "",
        "id": "6a1592127aec74d0fb26a543a9d7804f"
    },
    {
        "author": "吴顺之",
        "dynasty": "宋",
        "type": "诗",
        "rhythmic": "",
        "title": "寿太师  其五",
        "preface": "",
        "paragraphs": [
            "老农含笑指家丁，偃伯灵台始见生。",
            "身手只今大如许，耳根不识鼓鼙声。"
        ],
        "notes": "",
        "id": "25a25582eabfde937c9ce88f6217e4c7"
    },
    {
        "author": "吴顺之",
        "dynasty": "宋",
        "type": "诗",
        "rhythmic": "",
        "title": "寿太师  其六",
        "preface": "",
        "paragraphs": [
            "年年周孔道何多，谁为缁黄保不磨。",
            "却笑纷纷韩孟辈，空言无奈异端何。"
        ],
        "notes": "",
        "id": "0a6809a0b7158a11e4d662223ad7ae3a"
    },
    {
        "author": "吴顺之",
        "dynasty": "宋",
        "type": "诗",
        "rhythmic": "",
        "title": "寿太师  其七",
        "preface": "",
        "paragraphs": [
            "当年崧岳降生申，底事先春五日期。",
            "要是穷冬正冰雪，斡回和气遍华夷。",
            "群生无路答升平，只有年年善颂声。",
            "长愿遥天无点翳，台星两两倍光明。"
        ],
        "notes": "",
        "id": "e6de6af3e2af2d5759ddd734da3cf895"
    },
    {
        "author": "吴顺之",
        "dynasty": "宋",
        "type": "诗",
        "rhythmic": "",
        "title": "寿太师  其八",
        "preface": "",
        "paragraphs": [
            "下吏南州把郡符，除恩犹未放江湖。",
            "诞辰再拜无他祝，愿献蓬莱清浅图。"
        ],
        "notes": "",
        "id": "3ec0683b1199314214e7d51511cbe7ba"
    },
    {
        "author": "吴顺之",
        "dynasty": "宋",
        "type": "诗",
        "rhythmic": "",
        "title": "寿太师  其九",
        "preface": "",
        "paragraphs": [
            "万古丛中见玉英，天教正味合和羹。",
            "枝头春色无穷在，乞与年年荐寿觥。"
        ],
        "notes": "",
        "id": "49742fd84fa9d9cf4370bc104ce8e513"
    }
]