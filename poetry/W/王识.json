[
    {
        "author": "王识",
        "dynasty": "宋",
        "type": "词",
        "rhythmic": "水调歌头",
        "title": "",
        "preface": "",
        "paragraphs": [
            "一雨洗空阁，象纬迫人清。",
            "披襟台上，坐看北斗正旋衡。",
            "知是南宫列宿，初出极星未远，龙角正分明。",
            "河汉馀千里，风露已三更。",
            "坐未久，书帙散，酒壶倾。",
            "凉生殿阁，冷然邀我御风行。",
            "拟欲乘槎一问，但得天孙领略，安用访君平。",
            "莫笑儒生事，造化掌中生。"
        ],
        "notes": "",
        "id": "00c46b733dada5bfdf3eb5425ee8d0d3"
    }
]