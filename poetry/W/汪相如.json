[
    {
        "author": "汪相如",
        "dynasty": "宋",
        "type": "词",
        "rhythmic": "水调歌・水调",
        "title": "",
        "preface": "",
        "paragraphs": [
            "指点縠江水，遥认作琼醅。",
            "介公眉寿，年年倾入紫霞杯。",
            "寿与江流无尽，人在壶天不老，谈笑领春回。",
            "昨夜瞻南极，列宿拱中台。",
            "补天工，取日手，济时材。",
            "不应勇退，归来绿野宴瑶台。",
            "天要先生调燮，人要先生休养，虚左待重来。",
            "再捧长生箓，依旧面三槐。"
        ],
        "notes": "",
        "id": "b4d8550a2ece44a9991d652219f68e52"
    }
]