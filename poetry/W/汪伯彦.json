[
    {
        "author": "汪伯彦",
        "dynasty": "宋",
        "type": "诗",
        "rhythmic": "",
        "title": "建炎丞相成国吕忠穆公退老堂诗  其一",
        "preface": "",
        "paragraphs": [
            "尚父重来国有瘳，再移双袖揖浮丘。",
            "进为初迫人闲世，退老仍怀天下忧。",
            "娱戏烟霞资辟谷，栽培松菊助吟秋。",
            "天心此欲中兴去，蕙帐山猿恐莫留。"
        ],
        "notes": "",
        "id": "2118a9424f814067b61de424dfda86bb"
    },
    {
        "author": "汪伯彦",
        "dynasty": "宋",
        "type": "诗",
        "rhythmic": "",
        "title": "建炎丞相成国吕忠穆公退老堂诗  其二",
        "preface": "",
        "paragraphs": [
            "脱冕遗轩息万缘，归来闲地作神仙。",
            "涉园靖节初成趣，得志庄周正乐全。",
            "物外情随云鹄举，尊前身傍海鸥眠。",
            "功成者去天之道，知退如公法自然。"
        ],
        "notes": "",
        "id": "7513c0f883ad2f7e703fc85538e17e93"
    },
    {
        "author": "汪伯彦",
        "dynasty": "宋",
        "type": "诗",
        "rhythmic": "",
        "title": "建炎丞相成国吕忠穆公退老堂诗  其三",
        "preface": "",
        "paragraphs": [
            "燕南三世识非罴，谋策江淮见吐奇。",
            "千载五龙扶日毂，十年两袂各天涯。",
            "知公卜筑聊如此，嗟我求田昧所之。",
            "遥想园亭宾客会，梦飞胡蝶到芳帷。"
        ],
        "notes": "",
        "id": "299ee8ab9faf6c19304024f5786f460d"
    },
    {
        "author": "汪伯彦",
        "dynasty": "宋",
        "type": "诗",
        "rhythmic": "",
        "title": "东松庵",
        "preface": "",
        "paragraphs": [
            "万夫屹立若临冲，四十年来谒上峰。",
            "名遂归来人物改，青青惟有岁寒松。"
        ],
        "notes": "",
        "id": "f29e91f8b0d11f96a93f7a3a3374ad8b"
    },
    {
        "author": "汪伯彦",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "两两泰阶星一色，亭亭华表鹤双归。"
        ],
        "notes": "",
        "id": "eea7a05fd9669e45d8318bc26b00d7af"
    }
]