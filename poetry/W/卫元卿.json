[
    {
        "author": "卫元卿",
        "dynasty": "宋",
        "type": "词",
        "rhythmic": "谒金门",
        "title": "",
        "preface": "",
        "paragraphs": [
            "花过雨，又是一番红素。",
            "燕子归来愁不语，故巢无觅处。",
            "谁在玉楼歌舞，谁在玉关辛苦。",
            "若使边尘吹得去，东风侯万户。"
        ],
        "notes": "",
        "id": "38058db77c9826254f56f87b4dc48cd3"
    },
    {
        "author": "卫元卿",
        "dynasty": "宋",
        "type": "词",
        "rhythmic": "齐天乐",
        "title": "",
        "preface": "",
        "paragraphs": [
            "藕花洲上芙蓉楫，羞郎故移深处。",
            "弄影萍开，搴香袖罥，鸂鶒双双飞去。",
            "垂鞭笑顾。",
            "问住否横塘，试窥帘户。",
            "妙舞妍歌，甚时相见定相许。",
            "归来憔悴锦帐，久尘金犊幰，连娟黛眉颦妩。",
            "扇底红铅，愁痕暗渍，消得腰支如杵。",
            "鸾弦解语。",
            "镇明月西南，拌人凄楚。",
            "闷拾杨花，等闲春又负。"
        ],
        "notes": "",
        "id": "e4fd02721ec4b6bb7507c399e58e1838"
    }
]