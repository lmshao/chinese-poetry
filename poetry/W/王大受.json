[
    {
        "author": "王大受",
        "dynasty": "宋",
        "type": "诗",
        "rhythmic": "",
        "title": "游水乐洞",
        "preface": "",
        "paragraphs": [
            "历聘空寒六六天，更来洗耳听春泉。",
            "迅湍激石浮清磬，悬溜行沙写素弦。",
            "洞口林亭三四曲，洞中日月几千年。",
            "何人独得开收律，谱入宫商与世传。"
        ],
        "notes": "",
        "id": "5f094b6de5d70a2563d2e227aeb89288"
    },
    {
        "author": "王大受",
        "dynasty": "宋",
        "type": "诗",
        "rhythmic": "",
        "title": "游鹿苑寺",
        "preface": "",
        "paragraphs": [
            "鹫峰游屐少，我独住多时。",
            "僧护翻经石，猿攀碍月枝。",
            "地寒春到晚，山远梦归迟。",
            "尚被浮名误，吾心信自痴。"
        ],
        "notes": "",
        "id": "40789026ddc1d4a9234a44d62dcaf7fa"
    },
    {
        "author": "王大受",
        "dynasty": "宋",
        "type": "诗",
        "rhythmic": "",
        "title": "客枕",
        "preface": "",
        "paragraphs": [
            "山居猿狖最多情，啸月吟风伴醉醒。",
            "昨夜数声霜雪外，元来不比在家听。"
        ],
        "notes": "",
        "id": "d1e306216971e3202e338d8767615863"
    },
    {
        "author": "王大受",
        "dynasty": "宋",
        "type": "诗",
        "rhythmic": "",
        "title": "玉山道中",
        "preface": "",
        "paragraphs": [
            "夜夜还家梦，行行扑面风。",
            "征尘添老色，酒病重诗穷。",
            "世路方行险，吾生且转蓬。",
            "天涯重回首，愁满夕阳中。"
        ],
        "notes": "",
        "id": "d1892fdd02d0bf795db1926d74493fbf"
    },
    {
        "author": "王大受",
        "dynasty": "宋",
        "type": "诗",
        "rhythmic": "",
        "title": "曝书",
        "preface": "",
        "paragraphs": [
            "岁月如流书似山，岂堪检点鬓毛斑。",
            "贫忧消耗记持少，场屋羁縻展拓难。",
            "事物无穷徒著眼，身心未了只长叹。",
            "直须种种从头扫，扫到和书也不看。"
        ],
        "notes": "",
        "id": "a304c093755b17f04381812e27de6c56"
    },
    {
        "author": "王大受",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "君不见牛奇章与李卫公，二人平生不相容。",
            "门前冠盖互咿轧，惟有爱石心则同。"
        ],
        "notes": "",
        "id": "b05e26b161f78536cde35f8fc9f1b21f"
    },
    {
        "author": "王大受",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "波软夕阳红。"
        ],
        "notes": "",
        "id": "c1a4538159e04610b3c1673e28e190e7"
    },
    {
        "author": "王大受",
        "dynasty": "宋",
        "type": "诗",
        "rhythmic": "",
        "title": "句  其三",
        "preface": "",
        "paragraphs": [
            "岸拖秋草绿。"
        ],
        "notes": "",
        "id": "eeac0eeaaf63ab80acb84f035bde3523"
    },
    {
        "author": "王大受",
        "dynasty": "宋",
        "type": "诗",
        "rhythmic": "",
        "title": "句  其四",
        "preface": "",
        "paragraphs": [
            "有分长为客。"
        ],
        "notes": "",
        "id": "514a3460a731e0a77b6e592940d254f9"
    },
    {
        "author": "王大受",
        "dynasty": "宋",
        "type": "诗",
        "rhythmic": "",
        "title": "句  其五",
        "preface": "",
        "paragraphs": [
            "江平不见滩。"
        ],
        "notes": "",
        "id": "8d18ca5be7161797eef4e008e8a61dc2"
    },
    {
        "author": "王大受",
        "dynasty": "宋",
        "type": "诗",
        "rhythmic": "",
        "title": "句  其六",
        "preface": "",
        "paragraphs": [
            "远笛招幽响。"
        ],
        "notes": "",
        "id": "66c2b65e04522c3621e0939e391ab733"
    },
    {
        "author": "王大受",
        "dynasty": "宋",
        "type": "诗",
        "rhythmic": "",
        "title": "句  其七",
        "preface": "",
        "paragraphs": [
            "山行千岩翠作堆。"
        ],
        "notes": "",
        "id": "3d65890fee193fc0f6528e6c17903b33"
    },
    {
        "author": "王大受",
        "dynasty": "宋",
        "type": "诗",
        "rhythmic": "",
        "title": "句  其八",
        "preface": "",
        "paragraphs": [
            "白云深处小桥横。"
        ],
        "notes": "",
        "id": "e9a604b901db92f8e6ee642281197edf"
    },
    {
        "author": "王大受",
        "dynasty": "宋",
        "type": "诗",
        "rhythmic": "",
        "title": "赠画僧鉴老  其一",
        "preface": "",
        "paragraphs": [
            "累年投迹未知名，胜日相逢画更精。",
            "有思只愁人迫促，为予拈出似平生。"
        ],
        "notes": "",
        "id": "5f7f25239a7984623e7247430e83c0d2"
    },
    {
        "author": "王大受",
        "dynasty": "宋",
        "type": "诗",
        "rhythmic": "",
        "title": "赠画僧鉴老  其二",
        "preface": "",
        "paragraphs": [
            "高系芒鞋听学归，一丘一壑自心知。",
            "小窗闲忆经行处，貌得疏烟晚照时。"
        ],
        "notes": "",
        "id": "4971d7c452d5c3e45f683816938e63b9"
    },
    {
        "author": "王大受",
        "dynasty": "宋",
        "type": "诗",
        "rhythmic": "",
        "title": "以疾止酒",
        "preface": "",
        "paragraphs": [
            "分薄如云可奈何，入秋荣气欠平和。",
            "已于万事都无念，只向三杯亦有魔。",
            "顿失花前多度醉，轻辜月下几番歌。",
            "不留一物娱吾老，赢得东窗冷淡过。"
        ],
        "notes": "",
        "id": "ff3e4c340cf8d2de347948b9b4de4b3f"
    },
    {
        "author": "王大受",
        "dynasty": "宋",
        "type": "诗",
        "rhythmic": "",
        "title": "寄甘孝先二首  其一",
        "preface": "",
        "paragraphs": [
            "黄金百炼玉无瑕，水竹清风度岁华。",
            "重到西湖非昨梦，唯余清兴对梅花。"
        ],
        "notes": "",
        "id": "cd716c9890ac9a868e73eade3e20c95f"
    },
    {
        "author": "王大受",
        "dynasty": "宋",
        "type": "诗",
        "rhythmic": "",
        "title": "寄甘孝先二首  其二",
        "preface": "",
        "paragraphs": [
            "古戍相从已许年，中间转徙废书传。",
            "似闻南栅溪边柳，准拟君来系酒船。"
        ],
        "notes": "",
        "id": "63c488b09c8506beeace5a0c9c36e034"
    },
    {
        "author": "王大受",
        "dynasty": "宋",
        "type": "诗",
        "rhythmic": "",
        "title": "客枕",
        "preface": "",
        "paragraphs": [
            "山居猿狖最多情，啸月旋风伴醉醒。",
            "昨夜数声霜雪外，元来不比在家听。"
        ],
        "notes": "",
        "id": "d1e306216971e3202e338d8767615863"
    },
    {
        "author": "王大受",
        "dynasty": "宋",
        "type": "诗",
        "rhythmic": "",
        "title": "玉山道中",
        "preface": "",
        "paragraphs": [
            "夜夜还家梦，行行扑面风。",
            "征尘添老色，酒病重诗穷。",
            "世路方行险，吾生且转蓬。",
            "天涯重回首，愁满夕阳中。"
        ],
        "notes": "",
        "id": "d1892fdd02d0bf795db1926d74493fbf"
    },
    {
        "author": "王大受",
        "dynasty": "宋",
        "type": "诗",
        "rhythmic": "",
        "title": "焦山",
        "preface": "",
        "paragraphs": [
            "自读高阳赞隠君，便知名与此山存。",
            "凭栏须及三更月，吊古空招千载魂。",
            "殿上风幡飞海燕，寺前石峤过江豚。",
            "何人瘗鹤无踪迹，犹有残碑没浪痕。"
        ],
        "notes": "",
        "id": "a153baca58a351c74582c1daf46a3ab0"
    },
    {
        "author": "王大受",
        "dynasty": "宋",
        "type": "诗",
        "rhythmic": "",
        "title": "题道中观梅",
        "preface": "",
        "paragraphs": [
            "等雪不成花自开，是花飞雪不须猜。",
            "一枝冷艳冲寒出，万里春风破冻回。",
            "最爱横斜无别树，莫愁零落有苍苔。",
            "几年许却西湖醉，犹恋千岩未肯来。"
        ],
        "notes": "",
        "id": "8c502d5038c33b8f8747b92905bf3c16"
    },
    {
        "author": "王大受",
        "dynasty": "宋",
        "type": "诗",
        "rhythmic": "",
        "title": "题亦足堂",
        "preface": "",
        "paragraphs": [
            "旧闻有欲常难足，今日纵饱旋复饥。",
            "蚁穴梦浓方大妄，渭城歌断正全痴。",
            "栽梅岂必万株好，种竹何须千亩为。",
            "想见午窗无欠剩，数杯家酿一枰棋。"
        ],
        "notes": "",
        "id": "8dea9d4e9c4e3a2d931f30c15d223fc7"
    },
    {
        "author": "王大受",
        "dynasty": "宋",
        "type": "诗",
        "rhythmic": "",
        "title": "曝书",
        "preface": "",
        "paragraphs": [
            "岁月如流书似山，岂堪检点鬓毛班。",
            "贫忧消耗记持少，场屋羁縻展拓难。",
            "事物无穷徒著眼，身心未了只长叹。",
            "直须种种从头扫，扫到和书也不看。"
        ],
        "notes": "",
        "id": "a304c093755b17f04381812e27de6c56"
    }
]