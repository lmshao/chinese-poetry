[
    {
        "author": "王无竞",
        "dynasty": "唐",
        "type": "诗",
        "rhythmic": "",
        "title": "相和歌辞 铜雀台",
        "preface": "",
        "paragraphs": [
            "北登铜雀上，西望青松郭。",
            "𰬸帐空苍苍，陵田纷漠漠。",
            "平生事已变，歌吹宛犹昨。",
            "长袖拂玉麈，遗情结罗幕。",
            "妾怨在朝露，君恩岂中薄。",
            "高台奏曲终，曲终泪横落。"
        ],
        "notes": "",
        "id": "0cb480e1db33b4429c2090160ac19799"
    },
    {
        "author": "王无竞",
        "dynasty": "唐",
        "type": "诗",
        "rhythmic": "",
        "title": "相和歌辞 凤台曲",
        "preface": "",
        "paragraphs": [
            "凤台何逶迤，嬴女管参差。",
            "一旦彩云至，身去无还期。",
            "遗曲此台上，世人多学吹。",
            "一吹一落泪，至今怜玉姿。"
        ],
        "notes": "",
        "id": "81a2eee0204e2f556ee8304a6e4bfcf8"
    },
    {
        "author": "王无竞",
        "dynasty": "唐",
        "type": "诗",
        "rhythmic": "",
        "title": "和宋之问下山歌",
        "preface": "",
        "paragraphs": [
            "日云暮兮下嵩山，路连绵兮树石间。",
            "出谷口兮见明月，心裴回兮不能还。"
        ],
        "notes": "",
        "id": "51f10318527b6c5f8f1760f5203c076f"
    },
    {
        "author": "王无竞",
        "dynasty": "唐",
        "type": "诗",
        "rhythmic": "",
        "title": "北使长城",
        "preface": "",
        "paragraphs": [
            "秦世筑长城，长城无极已。",
            "暴兵四十万，兴工九千里。",
            "死人如乱麻，白骨相撑委。",
            "殚弊未云悟，穷毒岂知止。",
            "胡尘未北灭，楚兵遽东起。",
            "六国复嚣嚣，两龙鬬觺觺。",
            "卯金竟握谶，反璧俄沦祀。",
            "仁义寝邦国，狙暴行终始。",
            "一旦咸阳宫，翻为汉朝市。"
        ],
        "notes": "",
        "id": "21a297d3a3c5f59b6477442e62109cc9"
    },
    {
        "author": "王无竞",
        "dynasty": "唐",
        "type": "诗",
        "rhythmic": "",
        "title": "凤台曲",
        "preface": "",
        "paragraphs": [
            "凤台何逶迤，嬴女管参差。",
            "一旦彩云至，身去无还期。",
            "遗曲此台上，世人多学吹。",
            "一吹一落泪，至今怜玉姿。"
        ],
        "notes": "",
        "id": "81a2eee0204e2f556ee8304a6e4bfcf8"
    },
    {
        "author": "王无竞",
        "dynasty": "唐",
        "type": "诗",
        "rhythmic": "",
        "title": "铜雀台",
        "preface": "",
        "paragraphs": [
            "北登铜雀上，西望青松郭。",
            "𰬸帐空苍苍，陵田纷漠漠。",
            "平生事已变，歌吹宛犹昨。",
            "长袖拂玉尘，遗情结罗幕。",
            "妾怨在朝露，君恩岂中薄。",
            "高台奏曲终，曲终泪横落。"
        ],
        "notes": "",
        "id": "0cb480e1db33b4429c2090160ac19799"
    },
    {
        "author": "王无竞",
        "dynasty": "唐",
        "type": "诗",
        "rhythmic": "",
        "title": "巫山",
        "preface": "",
        "paragraphs": [
            "神女向高唐，巫山下夕阳。",
            "裴回行作雨，婉娈逐荆王。",
            "电影江前落，雷声峡外长。",
            "朝云无处所，台馆晓苍苍。"
        ],
        "notes": "",
        "id": "98958dbfa44a2e37ca9de86d06178558"
    },
    {
        "author": "王无竞",
        "dynasty": "唐",
        "type": "诗",
        "rhythmic": "",
        "title": "咏汉武帝（斯二七一七下同）",
        "preface": "",
        "paragraphs": [
            "汉家中叶盛，六世有雄才。",
            "廐马三十万，国容何壮裁（哉）！东历瑯琊郡，北上单于台。",
            "好僊复宠战，莫救茂陵●[一]。",
            "（蒋云「●」以作隈为是，「隈」有败坏之义。",
            "）（[一]「●」字不可识，疑当作「隈」。",
            "刘云：「『隈』当是煨之误。」",
            "《说文》：煨，烬余火也。",
            "茂陵虽未闻焚烧之事，然陈沈烱《经通天台奏汉武帝表》云：「茂陵玉椀，遂出人间，云凌故基，与原田而每每；扶风余趾，带陵阜而芒芒」，亦正是茂陵煨烬的写照了。",
            "）。"
        ],
        "notes": "",
        "id": "727daed1f700ddbbae68e515bdddbfc3"
    },
    {
        "author": "王无竞",
        "dynasty": "唐",
        "type": "诗",
        "rhythmic": "",
        "title": "驾幸长安奉使先往检察",
        "preface": "",
        "paragraphs": [
            "奉使至京邑，戒涂历险夷。",
            "首旬发定鼎[一]，再信过灞池。",
            "河山壮关辅，金火递雄雌。",
            "文物沦霸运，灵符启圣青。",
            "宸扆阔临御，巡幸顺讴思。",
            "城阙生光彩，草树含荣滋。",
            "缇绮（骑）[二]纷沓袭，翠旗曳葳蕤。",
            "童幼闻明主，耆老感盛仪。",
            "轮袂交隐隐，廛陌满熙熙。",
            "微臣昧所识，观俗书此词。",
            "（[一]刘云：「定鼎见《左传》，成王定鼎于郏鄏，此处用以代表洛阳。",
            "又考唐代洛阳城郭南而第二门名定鼎门，为西行必由门户。",
            "」[二]依刘校。",
            "）。"
        ],
        "notes": "",
        "id": "fe39aa9d98905b37bf04200be8832aff"
    },
    {
        "author": "王无竞",
        "dynasty": "唐",
        "type": "诗",
        "rhythmic": "",
        "title": "灭胡",
        "preface": "",
        "paragraphs": [
            "汉军屡北丧，胡马遂南駈。",
            "羽书夜惊急，边柝乱传呼。",
            "鬬军却不进，关城势已孤。",
            "黄云塞沙落，（项云「落」当作「路」。",
            "蒋云「落」为「聚落」、「村落」之「落」。",
            "）白刃断交衢。",
            "朔雾围未解，凿山泉尚枯。",
            "伏波塞后援，都尉失前途。",
            "亭障多堕毁，金镞无金（全）[一]躯。",
            "独有山东客，上书图灭胡。",
            "（[一]俞云：「第二『金』是『全』之误。",
            "」）。"
        ],
        "notes": "",
        "id": "4159d682a5b541273e7ebb5ad17521aa"
    },
    {
        "author": "王无竞",
        "dynasty": "唐",
        "type": "诗",
        "rhythmic": "",
        "title": "君子有所思行",
        "preface": "",
        "paragraphs": [
            "北上登渭原，南下望咸阳。",
            "秦帝昔所据，按剑朝侯王。",
            "践山𠛾（划）郊郭，濬流固墉隍。",
            "左右罗将相，甲馆临康庄。",
            "曲台连阁道，锦幕接洞房。",
            "荆国征艳色，邯郸选名倡。",
            "一弹入云汉，再歌断君肠。",
            "自矜青春日，王颜𢗞容光。",
            "（「王颜」，蒋、项皆云当作「玉颜」。",
            "「𢗞」，蒋云当作「恡」，惜也。",
            "原卷作「恡」。",
            "）安知绿苔满，罗袖坐沾霜。",
            "声侈遽衰歇，盛爱且离伤。",
            "岂唯毒身世，朝国亦沦亡。",
            "（「朝国」，项疑当作「邦国」。",
            "）物盈道先忌，（「物盈」，项云当作「恶盈」。",
            "）履谦宇允臧。",
            "独有东陵子，种瓜青门旁。",
            "（[一]俞云：「『𢗞』乃『恡』之简体，即『悋，吝』。",
            "」刘云：「当作『怯』。",
            "」）。"
        ],
        "notes": "",
        "id": "1e4893182e45623691504d6bd43fa56b"
    }
]