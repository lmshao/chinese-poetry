[
    {
        "author": "吴镒",
        "dynasty": "宋",
        "type": "诗",
        "rhythmic": "",
        "title": "宗老堂",
        "preface": "",
        "paragraphs": [
            "八十郎君类若翁，一门两世寿吾宗。",
            "晴空矫矫归来鹤，冬岭槃槃晚秀松。",
            "重见堂悬宗老牓，大胜身袭列封侯。",
            "宦游良苦端居乐，小弟输兄冰雪容。"
        ],
        "notes": "",
        "id": "19f9ab1ecbd999952a02c98dfb928a55"
    },
    {
        "author": "吴镒",
        "dynasty": "宋",
        "type": "诗",
        "rhythmic": "",
        "title": "崇仙观  其一",
        "preface": "",
        "paragraphs": [
            "浮丘仙袂风中挹，子晋吹笙月下闻。",
            "翠盖霓裳君过我，尻舆神马我从君。"
        ],
        "notes": "",
        "id": "821b9fdd0f3f09194e1daeecd97df452"
    },
    {
        "author": "吴镒",
        "dynasty": "宋",
        "type": "诗",
        "rhythmic": "",
        "title": "崇仙观  其二",
        "preface": "",
        "paragraphs": [
            "人生尘土不可耐，天上高寒定自嘉。",
            "但约麻姑擘麟脯，莫寻句漏问丹砂。"
        ],
        "notes": "",
        "id": "3b9a33d5a76f0d73b53d14cd1c7cef4c"
    },
    {
        "author": "吴镒",
        "dynasty": "宋",
        "type": "诗",
        "rhythmic": "",
        "title": "送客香山寺",
        "preface": "",
        "paragraphs": [
            "十里香山寺，三年到几回。",
            "不嫌送客远，端是爱山来。",
            "老木生僧住，闲云为我开。",
            "归鞍意未足，城鼓莫相催。"
        ],
        "notes": "",
        "id": "4587718513b7db6953c4fad6674d762a"
    },
    {
        "author": "吴镒",
        "dynasty": "宋",
        "type": "诗",
        "rhythmic": "",
        "title": "野石岩",
        "preface": "",
        "paragraphs": [
            "夏夜深如秋气清，梦回风露湿桃笙。",
            "渐忻月色分山色，所恨蛙声乱水声。"
        ],
        "notes": "",
        "id": "bb400a0ab5c6d2fe774f2ae5b204a008"
    },
    {
        "author": "吴镒",
        "dynasty": "宋",
        "type": "词",
        "rhythmic": "水调歌头",
        "title": "",
        "preface": "",
        "paragraphs": [
            "三楚上游地，五岭翠眉横。",
            "杜诗韩笔难尽，身到眼增明。",
            "最好流泉百道，НН绕城萦市，唯见洛阳城。",
            "化鹤三千岁，橘井尚凄清。",
            "阆风客，紫贝阙，白玉京。",
            "不堪天上官府，时此驻霓旌。",
            "岁晚朔云边雪，压尽蛮烟瘴雨，过雁落寒汀。",
            "况有如泉酒，细与故人倾。"
        ],
        "notes": "",
        "id": "60d890a1f5d863a421cbb7a9d80fae12"
    },
    {
        "author": "吴镒",
        "dynasty": "宋",
        "type": "词",
        "rhythmic": "水调歌头",
        "title": "",
        "preface": "",
        "paragraphs": [
            "澄彻北湖水，圆镜莹青铜。",
            "客槎星汉天上，隐隐暗朝通。",
            "六月浮云落日，十顷增冰积雪，胜绝与谁同。",
            "罗袜步新月，翠袖倚凉风。",
            "子韩子，叫虞帝，傲祝融。",
            "御风凌雾来去，邂逅此从容。",
            "欲问骑驎何处，试举叉鱼故事，惊起碧潭龙。",
            "乞我飞霞佩，从子广寒宫。"
        ],
        "notes": "",
        "id": "355821151983b82df23ec7a57629bc54"
    }
]