[
    {
        "author": "吴升之",
        "dynasty": "宋",
        "type": "诗",
        "rhythmic": "",
        "title": "题清芬阁  其一",
        "preface": "",
        "paragraphs": [
            "先生曾此濯尘缨，七里寒滩分外清。",
            "少日决科虽失意，全家肥遯岂无成。",
            "蛟龙窟宅身如寄，泉石膏肓诗有声。",
            "虽与子陵同一律，不将丝线钓虚名。"
        ],
        "notes": "",
        "id": "d585ee9219e0fc145a4860276361d12d"
    },
    {
        "author": "吴升之",
        "dynasty": "宋",
        "type": "诗",
        "rhythmic": "",
        "title": "题清芬阁  其二",
        "preface": "",
        "paragraphs": [
            "辟书既上不沾恩，拂袖归来闭里门。",
            "聊取江山助篇什，尽将轩冕付儿孙。",
            "纷纷利害真能择，扰扰光尘岂易论。",
            "傥使乘时拜遗补，未应千古配严尊。"
        ],
        "notes": "",
        "id": "c8f4af025fdad0949ea954b0423be740"
    }
]