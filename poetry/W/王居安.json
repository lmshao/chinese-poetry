[
    {
        "author": "王居安",
        "dynasty": "宋",
        "type": "诗",
        "rhythmic": "",
        "title": "同林逢吉过小溪寺二首  其一",
        "preface": "",
        "paragraphs": [
            "方岩胜处是仙家，时有轻云薄雾遮。",
            "我欲去时君共去，溯流而上看山花。"
        ],
        "notes": "",
        "id": "7c4ff60ff2e35e6d2cbc8c9bfd1175ce"
    },
    {
        "author": "王居安",
        "dynasty": "宋",
        "type": "诗",
        "rhythmic": "",
        "title": "同林逢吉过小溪寺二首  其二",
        "preface": "",
        "paragraphs": [
            "浓阴阁雨未全收，屈指相将禊事修。",
            "不必山阴寻故地，小溪曲水更清幽。"
        ],
        "notes": "",
        "id": "e94122b9b241c1dc9addb4605c75d353"
    },
    {
        "author": "王居安",
        "dynasty": "宋",
        "type": "诗",
        "rhythmic": "",
        "title": "送刘改之二首  其一",
        "preface": "",
        "paragraphs": [
            "刘子堂堂七尺躯，高谈世事奋髯须。",
            "观渠论到前贤处，据我看来近世无。",
            "出语令人惊辟易，处穷无鬼敢揶揄。",
            "徜徉閙市浑无畏，要是人间烈丈夫。"
        ],
        "notes": "",
        "id": "6161b9fe149519724659c3c96b4de8fb"
    },
    {
        "author": "王居安",
        "dynasty": "宋",
        "type": "诗",
        "rhythmic": "",
        "title": "送刘改之二首  其二",
        "preface": "",
        "paragraphs": [
            "不识刘郎莫便语，酒酣耳热未全疎。",
            "士当穷困能无慊，我自斟量愧不如。",
            "横槊赋诗俱有分，轻裘缓带特其余。",
            "当今四野无尘土，宜有奇才在草庐。"
        ],
        "notes": "",
        "id": "a4eaeae34ce373389be162ca346e38cd"
    },
    {
        "author": "王居安",
        "dynasty": "宋",
        "type": "诗",
        "rhythmic": "",
        "title": "游委羽山",
        "preface": "",
        "paragraphs": [
            "几日山不到，到山心自清。",
            "棱棱有方石，拾得通仙灵。"
        ],
        "notes": "",
        "id": "ce830a215485d1b92f8e1c4f9cd45ca1"
    },
    {
        "author": "王居安",
        "dynasty": "宋",
        "type": "诗",
        "rhythmic": "",
        "title": "考试当涂次池阳崎岖山行石多可爱因用袁席之韵",
        "preface": "",
        "paragraphs": [
            "平生爱奇石，如见古君子。",
            "一卷窗牖间，时复为隠几。",
            "兹行池阳路，终日乱山里。",
            "道傍石丛生，牛羊乱虎兕。",
            "中有篆籀文，鼎彝间罍洗。",
            "纵横列簨虡，埋没见追蠡。",
            "嗟予心好之，愧恨无能徙。",
            "著手为摩挲，却立复睥睨。",
            "有似南阳公，可就不可致。",
            "是宜米元章，一见辄下拜。",
            "倘可从予招，安车更加礼。"
        ],
        "notes": "",
        "id": "6978bbdc15ee06851a240605e88d94e0"
    },
    {
        "author": "王居安",
        "dynasty": "宋",
        "type": "诗",
        "rhythmic": "",
        "title": "潘德久有龙眠三马而失其一俾予赋诗",
        "preface": "",
        "paragraphs": [
            "三马往往皆龙驹，神骏肯与凡马俱。",
            "忽不见者其前驱，定应飞上天之衢。",
            "君得其二已有余，我欲与君分此图。",
            "驽才患多不患无，四十万疋将何如。",
            "龙眠已往不可呼，愈少愈贵宜宝储。"
        ],
        "notes": "",
        "id": "6fc58aca61e615751ef4cd040aba3f34"
    },
    {
        "author": "王居安",
        "dynasty": "宋",
        "type": "诗",
        "rhythmic": "",
        "title": "送刘改之",
        "preface": "",
        "paragraphs": [
            "名满江湖刘改之，半生穷困只吟诗。",
            "人言季布恐难近，我谓郑老真吾师。",
            "试令满饮至酩酊，愈觉高论生神奇。",
            "豪家有财不识宝，贫者识之空嗟咨。"
        ],
        "notes": "",
        "id": "fa1b5321053687e8ffcdffcb0f33feae"
    },
    {
        "author": "王居安",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "高下水痕元自定，后先花信不须催。"
        ],
        "notes": "",
        "id": "44fcc47e3d4eaa76c9fcf47503824970"
    },
    {
        "author": "王居安",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "祇教人种菜，莫误客看花。"
        ],
        "notes": "",
        "id": "2d3be1569cfa73b513d6089f8d85ed59"
    },
    {
        "author": "王居安",
        "dynasty": "宋",
        "type": "诗",
        "rhythmic": "",
        "title": "句  其三",
        "preface": "",
        "paragraphs": [
            "只为人前呈颜色，天工罚取不教香。"
        ],
        "notes": "",
        "id": "6d6aab10f8f435fadf07aba4c0832712"
    },
    {
        "author": "王居安",
        "dynasty": "宋",
        "type": "词",
        "rhythmic": "沁园春",
        "title": "",
        "preface": "",
        "paragraphs": [
            "湖海襟期，烟霞气宇，天下星郎。",
            "有灵方时后，年年却老，神锋耳底，夜夜腾光。",
            "万卷蟠胸，千锺蘸甲，衮衮词源三峡滂。",
            "功成处，见须弥日月，河岳星霜。",
            "兴来引笔千行。",
            "看举世何人是智囊。",
            "任纵横万变，难瞒道眼，优游自乐，不识愁肠。",
            "闹市丛中，密林静处，鼻观常闻三界香。",
            "天书到，听笙箫竞奏，幢盖班行。"
        ],
        "notes": "",
        "id": "6f699c8a96360a23dab16723931eb9c8"
    },
    {
        "author": "王居安",
        "dynasty": "宋",
        "type": "词",
        "rhythmic": "满江红",
        "title": "",
        "preface": "",
        "paragraphs": [
            "八十归来，方岩下、几竿修竹。",
            "柴门外，沙铺软路，水流清玉。",
            "栽接新来桃与李，安排旧日松和菊。",
            "过小桥、作个看山楼，千峰绿。",
            "收笔砚，藏棋局。",
            "酒莫饮，经须读。",
            "但平平放下，顿超凡俗。",
            "独睡已无年少梦，闲吟不唱他家曲。",
            "算人生、万事苦无多，相将足。"
        ],
        "notes": "",
        "id": "a6ee45b36eb3a49bdc283595406e8f83"
    }
]