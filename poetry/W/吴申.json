[
    {
        "author": "吴申",
        "dynasty": "宋",
        "type": "诗",
        "rhythmic": "",
        "title": "题招提院静照堂",
        "preface": "",
        "paragraphs": [
            "高檐飞远发辉光，向此心源默坐忘。",
            "岂忆布金抛旧地，便随飞锡起新堂。",
            "竹间野鸽听斋鼓，湖上游人系夜航。",
            "却懊未能攀胜境，东南云下欲腾翔。"
        ],
        "notes": "",
        "id": "f7bba939621005b056a928a9bf201a60"
    },
    {
        "author": "吴申",
        "dynasty": "宋",
        "type": "词",
        "rhythmic": "七娘子",
        "title": "",
        "preface": "",
        "paragraphs": [
            "君家诸子燕山盛。",
            "去年两见门弧庆。",
            "银蜡烧花，宝香熏烬。",
            "晬盘珠玉还相映。",
            "耳边好语凭君听。",
            "此儿不与群儿并。",
            "右执金戈，左持金印。",
            "功名当似王文正。"
        ],
        "notes": "",
        "id": "833c8edc2cf6e73a161cf841f92cfd31"
    }
]