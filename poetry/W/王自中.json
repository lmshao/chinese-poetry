[
    {
        "author": "王自中",
        "dynasty": "宋",
        "type": "诗",
        "rhythmic": "",
        "title": "题敬荣堂",
        "preface": "",
        "paragraphs": [
            "白首同居四弟兄，由渠能敬故能荣。",
            "细看鸿雁飞翔意，可见鸤鸠均一情。",
            "绝少分甘贫亦乐，较长争夺势终倾。",
            "黄堂今日亲行酒，欲与邦人作范程。"
        ],
        "notes": "",
        "id": "91f05bba7fa9589d4b0d16daf96c953d"
    },
    {
        "author": "王自中",
        "dynasty": "宋",
        "type": "诗",
        "rhythmic": "",
        "title": "迓杨诚斋",
        "preface": "",
        "paragraphs": [
            "江东使者行部归，信帆一只桨四枝。",
            "昨夜水深泥三尺，系在谁家屋外篱。",
            "我欲遣人问消息，个样船多人不识。",
            "却有一事差可征，隔船听得哦诗声。"
        ],
        "notes": "",
        "id": "4c9b2dc1a0c487caa486020b8cb4a210"
    }
]