[
    {
        "author": "王舫",
        "dynasty": "宋",
        "type": "诗",
        "rhythmic": "",
        "title": "次黄日岩韵",
        "preface": "",
        "paragraphs": [
            "孤舟闲野渡，竹外小桥通。",
            "不涉终南迳，独高彭泽风。",
            "云闲钟梵里，月静笑谈中。",
            "千载留清节，谁云吾道穷。"
        ],
        "notes": "",
        "id": "b320fe2c9051e3b06da7127aaf3ada9a"
    },
    {
        "author": "王舫",
        "dynasty": "宋",
        "type": "诗",
        "rhythmic": "",
        "title": "次韵答陈石泉",
        "preface": "",
        "paragraphs": [
            "炎气涨空碧，散作藕花秋。",
            "幽趣兰为佩，浮生芥作舟。",
            "可人从远别，何日许重游。",
            "奁玉清无底，楼居第几州。"
        ],
        "notes": "",
        "id": "0fc9244edc93c57567bc1f2b73dd69fc"
    },
    {
        "author": "王舫",
        "dynasty": "宋",
        "type": "诗",
        "rhythmic": "",
        "title": "晚憩石门洞",
        "preface": "",
        "paragraphs": [
            "舣棹石门外，天风吹夕阴。",
            "疏钟醒客梦，危瀑洗尘襟。",
            "龙去洞云薄，鹤归松露深。",
            "旧碑看米字，犹带藓痕侵。"
        ],
        "notes": "",
        "id": "24808bcd0c56558ebe1a128c4c7fdd24"
    },
    {
        "author": "王舫",
        "dynasty": "宋",
        "type": "诗",
        "rhythmic": "",
        "title": "次愚谷雪韵",
        "preface": "",
        "paragraphs": [
            "榾柮炉头夜未阑，冰壶全觉漏声干。",
            "前山草木疑长白，下界楼台尽广寒。",
            "骚客忽惊梅片落，老农先作稻花看。",
            "何当一奏平淮颂，坐使皇图九鼎安。"
        ],
        "notes": "",
        "id": "d19d9f6fc5a3c93fdbac39777739c8ec"
    },
    {
        "author": "王舫",
        "dynasty": "宋",
        "type": "诗",
        "rhythmic": "",
        "title": "春日郊行次平野韵",
        "preface": "",
        "paragraphs": [
            "楚泽凄凉笑屈原，行吟如在浣花川。",
            "风回别墅闻桐角，烟冷荒郊挂纸钱。",
            "麰麦正香田舍乐，茅柴初熟酒家连。",
            "锦囊收拾归来晚，踏月闲敲款段鞭。"
        ],
        "notes": "",
        "id": "b24d07b49c8f02b46be6c9d57bd6c471"
    }
]