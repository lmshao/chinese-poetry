[
    {
        "author": "王绶",
        "dynasty": "唐",
        "type": "诗",
        "rhythmic": "",
        "title": "题戴征君幽居",
        "preface": "",
        "paragraphs": [
            "高卧云烟外，幽居静者心。",
            "门庭新种竹，桃李旧成林。",
            "窗户泉声入，池塘柳色深。",
            "松花多醴酒，终日会知音。",
            "（日本藏唐抄本《新撰类林抄》卷四）（按：《李端诗集》卷中有《送戴征士还山》，戴征士、戴征君当为同一人，因知王绶与李端同时。",
            "《新撰类林抄》收诗以开元、大历间作者为主。",
            "）。"
        ],
        "notes": "",
        "id": "935a53d14296979b622ed07bfd37b0e0"
    }
]