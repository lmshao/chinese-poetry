[
    {
        "author": "王瓒",
        "dynasty": "唐",
        "type": "诗",
        "rhythmic": "",
        "title": "冬日与群公泛舟焦山 一",
        "preface": "",
        "paragraphs": [
            "江外水不冻，今年寒复迟。",
            "众芳且未歇，近腊仍裌衣。",
            "载酒适我情，兴来趣渐微。",
            "方舟大川上，环酌对落晖。",
            "两片青石棱，波际无因依。",
            "三山安可到，欲到风引归。",
            "沧溟壮观多，心目豁暂时。",
            "况得穷日夕，乘槎何所之。"
        ],
        "notes": "",
        "id": "9bbddecd523592f60160638f16d4ba79"
    },
    {
        "author": "王瓒",
        "dynasty": "唐",
        "type": "诗",
        "rhythmic": "",
        "title": "冬日与群公泛舟焦山 二",
        "preface": "",
        "paragraphs": [
            "纵步不知远，夕阳犹未回。",
            "好花随处发，流水趂人来。"
        ],
        "notes": "",
        "id": "6921db9127caf6a9d8096628c0a6f406"
    }
]