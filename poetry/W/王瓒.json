[
    {
        "author": "王瓒",
        "dynasty": "唐",
        "type": "诗",
        "rhythmic": "",
        "title": "冬日与群公泛舟焦山 一",
        "preface": "",
        "paragraphs": [
            "江外水不冻，今年寒复迟。",
            "众芳且未歇，近腊仍裌衣。",
            "载酒适我情，兴来趣渐微。",
            "方舟大川上，环酌对落晖。",
            "两片青石棱，波际无因依。",
            "三山安可到，欲到风引归。",
            "沧溟壮观多，心目豁暂时。",
            "况得穷日夕，乘槎何所之。"
        ],
        "notes": "",
        "id": "c68115fd92b7a8b35260e20e106e3980"
    },
    {
        "author": "王瓒",
        "dynasty": "唐",
        "type": "诗",
        "rhythmic": "",
        "title": "冬日与群公泛舟焦山 二",
        "preface": "",
        "paragraphs": [
            "纵步不知远，夕阳犹未回。",
            "好花随处发，流水趂人来。"
        ],
        "notes": "",
        "id": "6ea02386b300158bfdb4abef7d9f1ab3"
    }
]