[
    {
        "author": "王遂",
        "dynasty": "宋",
        "type": "诗",
        "rhythmic": "",
        "title": "凤凰台",
        "preface": "",
        "paragraphs": [
            "天连宫阙云烟湿，地接淮山日月低。",
            "不知何处两黄鹄，飞向白云云外归。"
        ],
        "notes": "",
        "id": "aca850e915d0d40b993c21873e16cd68"
    },
    {
        "author": "王遂",
        "dynasty": "宋",
        "type": "诗",
        "rhythmic": "",
        "title": "中秋饮凤凰台上",
        "preface": "",
        "paragraphs": [
            "天上十分月，人间一半秋。",
            "笙歌传小寨，灯火认层楼。",
            "酒怕初斟满，碁欣未了收。",
            "分明浑似水，只是欠双鸥。"
        ],
        "notes": "",
        "id": "1e321768b61240234fcef8f69c68be66"
    },
    {
        "author": "王遂",
        "dynasty": "宋",
        "type": "诗",
        "rhythmic": "",
        "title": "会平江两倅六邑宰",
        "preface": "",
        "paragraphs": [
            "守令张官本为民，恫{疒众}无异切吾身。",
            "但令六县皆朱邑，何必黄堂有信臣。",
            "田里要须兴孝弟，闾阎谨勿致嚬呻。",
            "与君共举一杯酒，化作人家点点春。"
        ],
        "notes": "",
        "id": "3de0f587db4f9c9a19b670cc8d4b24ee"
    },
    {
        "author": "王遂",
        "dynasty": "宋",
        "type": "诗",
        "rhythmic": "",
        "title": "谒梓潼庙访黄蘗泉试茶",
        "preface": "",
        "paragraphs": [
            "居然三伏景，宛若九秋凉。",
            "苍翠瞻神力，𤈶黄烛夜光。",
            "龙眠安旧隠，萤冷近书堂。",
            "不为看黄蘗，吹来稻欲香。"
        ],
        "notes": "",
        "id": "0d3cad39610715f5cde67b8b17388dde"
    },
    {
        "author": "王遂",
        "dynasty": "宋",
        "type": "诗",
        "rhythmic": "",
        "title": "会徐侍郎蔡提举",
        "preface": "",
        "paragraphs": [
            "初度曾同岁摄提，德虽不竞得年齐。",
            "徐卿鸾凤今标准，蔡令埙箎旧品题。",
            "西府十连新眷遇，北园三径共提携。",
            "丈夫出处无他愿，但欲长歌归去兮。"
        ],
        "notes": "",
        "id": "16ecd975a1d4db1aba69e4140501b6f0"
    },
    {
        "author": "王遂",
        "dynasty": "宋",
        "type": "诗",
        "rhythmic": "",
        "title": "顺宁忆弟",
        "preface": "",
        "paragraphs": [
            "犹怜膝下竞儿嬉，岁月光阴去若驰。",
            "闲倚阑干思旧事，却如故老话淳熙。"
        ],
        "notes": "",
        "id": "68cd67cc60e8ed75a33111aa4c01ee05"
    },
    {
        "author": "王遂",
        "dynasty": "宋",
        "type": "诗",
        "rhythmic": "",
        "title": "赠青阳士友",
        "preface": "",
        "paragraphs": [
            "离红百颗橘千头，何似南枝雪未收。",
            "国为和羹思是晏，士因止渴忆兴周。",
            "笑谈谷口终当隠，出处胸中要熟筹。",
            "夜月九华浮动处，痴顽宁复照斋丘。"
        ],
        "notes": "",
        "id": "79d996a1ecce60b57ee75bd49280c188"
    },
    {
        "author": "王遂",
        "dynasty": "宋",
        "type": "诗",
        "rhythmic": "",
        "title": "赠薛道士",
        "preface": "",
        "paragraphs": [
            "觌面逢幽侣，装怀解吏纷。",
            "曾敲筠户月，屡宿柳塘云。",
            "离索知余恨，来过谢子勤。",
            "山中新雨足，几处未耕耘。",
            "入道犹将母，人心信秉彜。",
            "每能图乐事，谁与写时思。",
            "欲觅征君笔，难当幼妇辞。",
            "只应忧世切，聊此觉良知。",
            "周诗山寺满，骑马□中寻。",
            "淡泊人无识，吟嗟子独深。",
            "动中观造化，静处养灵襟。",
            "且学渠根本，篇章莫费吟。"
        ],
        "notes": "",
        "id": "1d136ffdb7a4d1a0064c47b777b00f35"
    },
    {
        "author": "王遂",
        "dynasty": "宋",
        "type": "诗",
        "rhythmic": "",
        "title": "赠无梦道人",
        "preface": "",
        "paragraphs": [
            "中人有梦君无梦，乐思幽怀事不同。",
            "为问曲肱高卧日，如何合眼见周公。"
        ],
        "notes": "",
        "id": "aa06fc349889f26d8746397778118991"
    },
    {
        "author": "王遂",
        "dynasty": "宋",
        "type": "诗",
        "rhythmic": "",
        "title": "赠陈师宓客陈兄",
        "preface": "",
        "paragraphs": [
            "疾雷破柱识忠臣，急雨冲泥见故人。",
            "斗酒为浇新意气，老夫笔底亦精神。"
        ],
        "notes": "",
        "id": "e71684c664d0f2d7e8abc17d5a964ef8"
    },
    {
        "author": "王遂",
        "dynasty": "宋",
        "type": "诗",
        "rhythmic": "",
        "title": "赠肖岩  其一",
        "preface": "",
        "paragraphs": [
            "曾因肖象下箕星，梦寐犹应右武丁。",
            "顾我本非钟鼎相，不应端笏侍天庭。"
        ],
        "notes": "",
        "id": "dbc60800f7cef30b1e26b237f7fb5cdd"
    },
    {
        "author": "王遂",
        "dynasty": "宋",
        "type": "诗",
        "rhythmic": "",
        "title": "赠肖岩  其二",
        "preface": "",
        "paragraphs": [
            "居住梁谿古道傍，分明木石最堂堂。",
            "丹青能染成形貌，犹有心源未易量。"
        ],
        "notes": "",
        "id": "44cd0c528a1e627af7384040b3060b86"
    },
    {
        "author": "王遂",
        "dynasty": "宋",
        "type": "诗",
        "rhythmic": "",
        "title": "赠肖岩  其三",
        "preface": "",
        "paragraphs": [
            "强栽髭鬓较锱铢，眼底精神不解枯。",
            "许我苍颜殿诸老，可能同读远游无。"
        ],
        "notes": "",
        "id": "dc0a738ef7c9603aaf3c690227c2fbe3"
    },
    {
        "author": "王遂",
        "dynasty": "宋",
        "type": "诗",
        "rhythmic": "",
        "title": "寄昭武诸友",
        "preface": "",
        "paragraphs": [
            "荆州得士一人半，信矣苻坚取太多。",
            "汗马已先驰峻坂，冥鸿犹有避云罗。",
            "本心皎日千年在，外物青天一鸟过。",
            "别后令名俱日起，倦予晞发向山阿。"
        ],
        "notes": "",
        "id": "a2e988e3bf9338958d17d330b53c6366"
    },
    {
        "author": "王遂",
        "dynasty": "宋",
        "type": "诗",
        "rhythmic": "",
        "title": "寄聪自闻",
        "preface": "",
        "paragraphs": [
            "参天定林木，无地妙高台。",
            "每忆金陵去，谁同玉局来。",
            "乾坤新润泽，河洛久风埃。",
            "十里南州路，荷香独棹回。"
        ],
        "notes": "",
        "id": "74a9a72b73256189fbe6cfc3778804ce"
    },
    {
        "author": "王遂",
        "dynasty": "宋",
        "type": "诗",
        "rhythmic": "",
        "title": "寄刘后村王臞轩",
        "preface": "",
        "paragraphs": [
            "君子仁柔义也刚，须知自胜乃为强。",
            "书因雁断疑天远，诗带梅来特地香。",
            "一鹗先从云外去，四鸿宁久橘中藏。",
            "圣朝出处非无意，衣锦何由恋故乡。"
        ],
        "notes": "",
        "id": "f795b47da25bbad92ff59c224fd1c31b"
    },
    {
        "author": "王遂",
        "dynasty": "宋",
        "type": "诗",
        "rhythmic": "",
        "title": "寄九江宗族",
        "preface": "",
        "paragraphs": [
            "手㔉三茅印月痕，却思庐麓接云根。",
            "便将百战开勋业，何似丹心遗子孙。",
            "行尽义丰思古迹，旧曾敷浅出高原。",
            "因思百事俱闲外，惟有人间道最尊。"
        ],
        "notes": "",
        "id": "c3e975ed5e64b0777631d22b43c0b852"
    },
    {
        "author": "王遂",
        "dynasty": "宋",
        "type": "诗",
        "rhythmic": "",
        "title": "寄呈饭牛翁",
        "preface": "",
        "paragraphs": [
            "早计关防意气觕，莫教露尽草头枯。",
            "芒寒宁戚讴歌怨，色自涪翁牧养图。",
            "露地相忘无践稼，县官虽巧不催租。",
            "时人欲识其中趣，山木巃嵷夜气苏。"
        ],
        "notes": "",
        "id": "3e5b2f90fd1af9d5cf0dd6520fbb71e4"
    },
    {
        "author": "王遂",
        "dynasty": "宋",
        "type": "诗",
        "rhythmic": "",
        "title": "谢赵庐州送淮白  其一",
        "preface": "",
        "paragraphs": [
            "淮源千古贯中州，南北分来九十秋。",
            "欲放此鳞归纵壑，要留佳瑞入王舟。"
        ],
        "notes": "",
        "id": "4125d65adfe6c04a32de5f32ccdbd006"
    },
    {
        "author": "王遂",
        "dynasty": "宋",
        "type": "诗",
        "rhythmic": "",
        "title": "谢赵庐州送淮白  其二",
        "preface": "",
        "paragraphs": [
            "淮泗曾经禹决余，斯民无复惧为鱼。",
            "鱼枯却识江南岸，应有临渊羡不如。"
        ],
        "notes": "",
        "id": "1c6cc886d6fe9828b50e286e63c271c2"
    },
    {
        "author": "王遂",
        "dynasty": "宋",
        "type": "诗",
        "rhythmic": "",
        "title": "谢二吴书见访",
        "preface": "",
        "paragraphs": [
            "缁衣之后赋无衣，王室安知晋郑依。",
            "淝水八千思偃伯，丹徒十万尽忘饥。",
            "喜看猿鹤从公乐，更觉莼鲈到处肥。",
            "泉楮未通民力乏，梦怀远志忆当归。"
        ],
        "notes": "",
        "id": "b9383a381d186ecc289b24ec6c086a23"
    },
    {
        "author": "王遂",
        "dynasty": "宋",
        "type": "诗",
        "rhythmic": "",
        "title": "以台柑寄漫塘报以诗用韵谢之",
        "preface": "",
        "paragraphs": [
            "屈平作颂独称渠，曾比西山立懦夫。",
            "君子得舆知有待，高林硕果未尝无。"
        ],
        "notes": "",
        "id": "92e4d41ccaa798e748ac02173e2a2005"
    },
    {
        "author": "王遂",
        "dynasty": "宋",
        "type": "诗",
        "rhythmic": "",
        "title": "瑞香",
        "preface": "",
        "paragraphs": [
            "晓见花开意味长，夜深放出紫荷囊。",
            "须知睡里真香足，犹锡佳名号瑞香。"
        ],
        "notes": "",
        "id": "55f0fdcd83a09e5ae9747263dc41aeb3"
    },
    {
        "author": "王遂",
        "dynasty": "宋",
        "type": "诗",
        "rhythmic": "",
        "title": "枕上闻钟",
        "preface": "",
        "paragraphs": [
            "南来听是保宁钟，钟送风来风送钟。",
            "气只与声无间断，此心何况与人同。"
        ],
        "notes": "",
        "id": "37947ac10be5e6b8006056e24a7d8e73"
    },
    {
        "author": "王遂",
        "dynasty": "宋",
        "type": "诗",
        "rhythmic": "",
        "title": "谢章季思惠镜屏",
        "preface": "",
        "paragraphs": [
            "客从东南西，遗我古镜屏。",
            "圆明绝点滓，表里无遁形。",
            "云是旧太守，思之我为铭。",
            "吾惛不能进，何敢陈诸庭。",
            "我闻生民初，五常具函灵。",
            "器质欠推广，物欲加凋零。",
            "眉睫近莫睹，稍远何能听。",
            "君子抱明德，止善湛中扃。",
            "静如昼有夜，动若渭流泾。",
            "坐令方寸地，目睫何晶荧。",
            "上天方于昭，皎彼垂日星。",
            "五官属宰制，万化随指令。",
            "留之千百载，犹足存典刑。",
            "余心岂昧此，一念存芳馨。",
            "在昔圣敬主，丹书刻方棂。",
            "近者摩镜帖，字字炳丹青。",
            "夫君往教意，大寐如得醒。",
            "置之敬义堂，与世犹说铃。"
        ],
        "notes": "",
        "id": "127ef44a493aeb7a7152a9d3aa28f1a3"
    },
    {
        "author": "王遂",
        "dynasty": "宋",
        "type": "诗",
        "rhythmic": "",
        "title": "宛陵道院成用吴尚书韵  其一",
        "preface": "",
        "paragraphs": [
            "俪然位望亚陪京，大作山川小作城。",
            "堡障百年宽北顾，耕桑千里庆西成。",
            "和风温若生庭户，明月飞来入栋楹。",
            "道院依然无一事，只须空洞养心诚。"
        ],
        "notes": "",
        "id": "bbd30e51c877a61d2e05fd8e8e369384"
    },
    {
        "author": "王遂",
        "dynasty": "宋",
        "type": "诗",
        "rhythmic": "",
        "title": "宛陵道院成用吴尚书韵  其二",
        "preface": "",
        "paragraphs": [
            "传街轧轧度车声，夹道翩翩共雁行。",
            "色养正须夸独乐，真廉何得似双清。",
            "便当坐进传吾道，何必求为身后名。",
            "大字已烦呵妙手，一犂依旧作胜氓。"
        ],
        "notes": "",
        "id": "02738a839d0262d1c52415a33b50f50c"
    },
    {
        "author": "王遂",
        "dynasty": "宋",
        "type": "诗",
        "rhythmic": "",
        "title": "谒子真祠  其一",
        "preface": "",
        "paragraphs": [
            "汉朝容默独危言，吴市逃名耻自全。",
            "千古无人知此意，浪将姓字作梅仙。"
        ],
        "notes": "",
        "id": "0f3160db3e02d5360bdc945a0033d2ba"
    },
    {
        "author": "王遂",
        "dynasty": "宋",
        "type": "诗",
        "rhythmic": "",
        "title": "谒子真祠  其二",
        "preface": "",
        "paragraphs": [
            "梅山梅市梅家墺，总得嘉名为子真。",
            "张禹孔光俱已矣，岂无遗迹但埃尘。"
        ],
        "notes": "",
        "id": "e61f4bca6ed78fe23ee8f156111863b5"
    },
    {
        "author": "王遂",
        "dynasty": "宋",
        "type": "诗",
        "rhythmic": "",
        "title": "吴大帝庙",
        "preface": "",
        "paragraphs": [
            "曾是东南第一王，眼看此地六兴亡。",
            "东缘有酒登京口，西为无鱼忆武昌。",
            "非复虎臣陪殿上，空余猩鬼泣祠旁。",
            "何年并建琅玡庙，共对淮山草木长。"
        ],
        "notes": "",
        "id": "1e3161c9845e8594e19202fe0d1d2886"
    },
    {
        "author": "王遂",
        "dynasty": "宋",
        "type": "诗",
        "rhythmic": "",
        "title": "宁考神御奉安原庙  其一",
        "preface": "",
        "paragraphs": [
            "经旬风雨陡新晴，一夜蟾光直到明。",
            "清晓衣冠原庙去，分明眷佑似平生。"
        ],
        "notes": "",
        "id": "ee78d625e3c1d8594162c80e2e7f9af1"
    },
    {
        "author": "王遂",
        "dynasty": "宋",
        "type": "诗",
        "rhythmic": "",
        "title": "宁考神御奉安原庙  其二",
        "preface": "",
        "paragraphs": [
            "卤簿萧萧鼓吹鸣，属车前导乘舆轻。",
            "□□殿里朱门閟，无复传呼辇路声。"
        ],
        "notes": "",
        "id": "5775f1b6be2de86506c912fb447f6283"
    },
    {
        "author": "王遂",
        "dynasty": "宋",
        "type": "诗",
        "rhythmic": "",
        "title": "宁考神御奉安原庙  其三",
        "preface": "",
        "paragraphs": [
            "太室祼将严体荐，景灵朝献荐牙盘。",
            "九重黼坐盘盂固，四海苍生奠枕安。"
        ],
        "notes": "",
        "id": "78e3d25b0247eadae9c1ea637969cd46"
    },
    {
        "author": "王遂",
        "dynasty": "宋",
        "type": "诗",
        "rhythmic": "",
        "title": "宁考神御奉安原庙  其四",
        "preface": "",
        "paragraphs": [
            "俭慈三十一年主，已不自知其至尊。",
            "时向道傍逢故老，但能垂泪不能言。"
        ],
        "notes": "",
        "id": "a79d92f6c72ac6622f5ecb508f54f910"
    },
    {
        "author": "王遂",
        "dynasty": "宋",
        "type": "诗",
        "rhythmic": "",
        "title": "宁考神御奉安原庙  其五",
        "preface": "",
        "paragraphs": [
            "禁殿薰风传赐敕，宫门晓日缓催班。",
            "小臣未报君恩重，耿耿孤君入梦间。"
        ],
        "notes": "",
        "id": "771948903bac6ff6b74d2bda936f0813"
    },
    {
        "author": "王遂",
        "dynasty": "宋",
        "type": "诗",
        "rhythmic": "",
        "title": "道上",
        "preface": "",
        "paragraphs": [
            "夹道香烟笑语欢，老翁扶立小儿观。",
            "书生未有丝毫力，定忆前回去长官。"
        ],
        "notes": "",
        "id": "a353223bf453df001933e1896af3c684"
    },
    {
        "author": "王遂",
        "dynasty": "宋",
        "type": "诗",
        "rhythmic": "",
        "title": "牛渚曲",
        "preface": "",
        "paragraphs": [
            "岷江赴东海，牛渚镇中流。",
            "古来济渡处，落日迷沧洲。",
            "江东名胜士，清谈付悠悠。",
            "氛埃更五闰，毒烈遍九州。",
            "六龙起当天，爝火不敢留。",
            "长绳系佛塔，铁缆济王舟。",
            "执玉朝群后，职方登九丘。",
            "民生三代后，不数李与刘。",
            "太平二百年，内宁忘外忧。",
            "一马飞渡江，王气东南浮。",
            "谁为逆胡计，敢作明神羞。",
            "饮水昧佛狸，投鞭效坚头。",
            "萧萧杨林渡，寒日风飕飗。",
            "烟雨出蒙冲，霜雪挥戈矛。",
            "夜半虏帐惊，明日无胡酋。",
            "笑谈折樽俎，心胆落毡裘。",
            "诸夷戒谋夏，三边罢防秋。",
            "时从老校问，吃吃谈不休。",
            "创业道何盛，中兴德几侔。",
            "禹绩渺千载，武功待人收。",
            "天方厌此虏，吾忍忘其仇。",
            "偷安固大患，幸胜非良筹。",
            "外防固难弛，内政何当修。",
            "两山点蛾眉，攒此千古愁。",
            "小臣乏长策，何以裨前流。",
            "请因受邑地，为赋艰难由。"
        ],
        "notes": "",
        "id": "fab8eb09abda1fb3b0220ebe10566906"
    },
    {
        "author": "王遂",
        "dynasty": "宋",
        "type": "诗",
        "rhythmic": "",
        "title": "堂后梅",
        "preface": "",
        "paragraphs": [
            "阿母亲栽白玉堂，分明雪色变青黄。",
            "不须徙倚横枝看，留作江南第一香。"
        ],
        "notes": "",
        "id": "f07a3f8740772a1914d5f830155b5631"
    },
    {
        "author": "王遂",
        "dynasty": "宋",
        "type": "诗",
        "rhythmic": "",
        "title": "题卷舒堂竹",
        "preface": "",
        "paragraphs": [
            "月淡星疏子夜清，独骑黄鹤下吹笙。",
            "当时只许风听得，学与行云佩玉声。"
        ],
        "notes": "",
        "id": "ec33f7b2f694db534916d49acc432fad"
    },
    {
        "author": "王遂",
        "dynasty": "宋",
        "type": "诗",
        "rhythmic": "",
        "title": "木犀答二吴书  其一",
        "preface": "",
        "paragraphs": [
            "过尽人间百草芳，尚留寒菊对风光。",
            "月华已下中天白，香树初摇满院凉。",
            "金粟远看千尺影，犀皮近种百年香。",
            "圣朝二桂真双玉，王谢犹当著紫囊。"
        ],
        "notes": "",
        "id": "79e69cb1b96795d6154608ec9a65136d"
    },
    {
        "author": "王遂",
        "dynasty": "宋",
        "type": "诗",
        "rhythmic": "",
        "title": "木犀答二吴书  其二",
        "preface": "",
        "paragraphs": [
            "月窟何因左右探，犹容坐客竞跻攀。",
            "浑疑移种从天上，又似分香入酒间。",
            "每为高秋成感慨，却□清味得幽闲。",
            "先生燕坐真奇绝，愿作淮南庾子山。"
        ],
        "notes": "",
        "id": "b0d124ad1ae7b717526428352c440477"
    },
    {
        "author": "王遂",
        "dynasty": "宋",
        "type": "诗",
        "rhythmic": "",
        "title": "饮御园梅下",
        "preface": "",
        "paragraphs": [
            "主人铁石广平心，白玉堂中特细吟。",
            "已觉江南得春晚，悬知塞北更寒深。",
            "放开清影登文局，写出孤芳入素琴。",
            "保养阳和调鼎实，岁寒莫受雪霜侵。"
        ],
        "notes": "",
        "id": "b44d0213244ba465ccf1cd00f04318ca"
    },
    {
        "author": "王遂",
        "dynasty": "宋",
        "type": "诗",
        "rhythmic": "",
        "title": "闻杜鹃有感",
        "preface": "",
        "paragraphs": [
            "人物同为气所乘，良心露处即良能。",
            "天津有此惊康节，西蜀无之感少陵。"
        ],
        "notes": "",
        "id": "59b986199a752efbc8918cc318ef5f30"
    },
    {
        "author": "王遂",
        "dynasty": "宋",
        "type": "诗",
        "rhythmic": "",
        "title": "题顺宁庵",
        "preface": "",
        "paragraphs": [
            "千章松桧护泉台，无复牛羊日下来。",
            "安有良心亲付授，却教容易着尘埃。"
        ],
        "notes": "",
        "id": "13f44514027f6bc4a639a3fc64057c9f"
    },
    {
        "author": "王遂",
        "dynasty": "宋",
        "type": "诗",
        "rhythmic": "",
        "title": "题蒋少闵云巢",
        "preface": "",
        "paragraphs": [
            "欲向云端问子巢，陵虚骛远恐疲劳。",
            "悬知实地平如掌，何处人间有此高。"
        ],
        "notes": "",
        "id": "b18d270c2393888301bb26a33c64ad50"
    },
    {
        "author": "王遂",
        "dynasty": "宋",
        "type": "诗",
        "rhythmic": "",
        "title": "秦丞相府",
        "preface": "",
        "paragraphs": [
            "公府潭潭莫近前，绝怜荒草废池边。",
            "骨藏黄壤今成土，楼入青云旧格天。",
            "零落故家成不去，消磨名士向南迁。",
            "百年心事无人识，祇有鸡林贾客传。"
        ],
        "notes": "",
        "id": "1163b433ee8ca71ec6080111ec27cd41"
    },
    {
        "author": "王遂",
        "dynasty": "宋",
        "type": "诗",
        "rhythmic": "",
        "title": "登县圃小楼",
        "preface": "",
        "paragraphs": [
            "山有青黄臼纻山，谢公已起谪仙还。",
            "至今犹有文章焰，放入高楼户牖间。"
        ],
        "notes": "",
        "id": "8a38f5e2055204b461d1b85b800ce049"
    },
    {
        "author": "王遂",
        "dynasty": "宋",
        "type": "诗",
        "rhythmic": "",
        "title": "登尊经阁",
        "preface": "",
        "paragraphs": [
            "月到长赢麦已秋，闲将心事付沧洲。",
            "但惭一着输先手，欲为诸公让出头。",
            "山畔翩翩疑过雁，水边帖帖似飞鸥。",
            "丈夫家法无多子，后乐须为天下忧。"
        ],
        "notes": "",
        "id": "01a18d173b0ddf8843ff552207a9e629"
    },
    {
        "author": "王遂",
        "dynasty": "宋",
        "type": "诗",
        "rhythmic": "",
        "title": "登杨府风云阁",
        "preface": "",
        "paragraphs": [
            "杰阁入风云，分明是得君。",
            "湖山尽行乐，愁杀岳将军。"
        ],
        "notes": "",
        "id": "0fb87cbc6ae0182fbaec61f4420fe283"
    },
    {
        "author": "王遂",
        "dynasty": "宋",
        "type": "诗",
        "rhythmic": "",
        "title": "登钓台",
        "preface": "",
        "paragraphs": [
            "老倦无心上将坛，桐江千尺一渔竿。",
            "共时翻手功名易，自许经心岁月宽。",
            "礼乐三千辉冕辂，风云四七盛衣冠。",
            "上虞人物饶娥路，赢得清高照岁寒。"
        ],
        "notes": "",
        "id": "6ada8a5b3c73a8893bceadf708778ff1"
    },
    {
        "author": "王遂",
        "dynasty": "宋",
        "type": "诗",
        "rhythmic": "",
        "title": "登凤台",
        "preface": "",
        "paragraphs": [
            "无觅台城处，岿然却此台。",
            "青山三面立，白鸟半天回。",
            "有酒同僧上，无诗唤友来。",
            "谪仙骑凤去，应是叹时哉。"
        ],
        "notes": "",
        "id": "95d02c2151316b756a7b9f045b7888b6"
    },
    {
        "author": "王遂",
        "dynasty": "宋",
        "type": "诗",
        "rhythmic": "",
        "title": "题顺宁壁  其一",
        "preface": "",
        "paragraphs": [
            "养得翔鸾舞凤枝，不知雨露几含滋。",
            "但同栎社长无用，留作明堂柱石姿。"
        ],
        "notes": "",
        "id": "7adb1b4c26f35d2383ec79df132d9dd8"
    },
    {
        "author": "王遂",
        "dynasty": "宋",
        "type": "诗",
        "rhythmic": "",
        "title": "题顺宁壁  其二",
        "preface": "",
        "paragraphs": [
            "墓道深衣自涕洟，分明入耳似闻诗。",
            "月征日迈求无忝，尽是临深履薄时。"
        ],
        "notes": "",
        "id": "babe3b0887cdbea9f1fd7dfe4d8a57be"
    },
    {
        "author": "王遂",
        "dynasty": "宋",
        "type": "诗",
        "rhythmic": "",
        "title": "题顺宁壁  其三",
        "preface": "",
        "paragraphs": [
            "膝下当年忆教忠，此身卜与弃捐同。",
            "睿思夜半忧民切，羞见东窗日半红。"
        ],
        "notes": "",
        "id": "d106ca1a059551e1a07c49cfa28b29d9"
    },
    {
        "author": "王遂",
        "dynasty": "宋",
        "type": "诗",
        "rhythmic": "",
        "title": "题顺宁壁  其四",
        "preface": "",
        "paragraphs": [
            "小日寒窗共赋文，一时洛下看机云。",
            "自知只道归耕手，不比斯人解致君。"
        ],
        "notes": "",
        "id": "f9437403ae63e04143950a71ee005274"
    },
    {
        "author": "王遂",
        "dynasty": "宋",
        "type": "诗",
        "rhythmic": "",
        "title": "题顺宁壁  其五",
        "preface": "",
        "paragraphs": [
            "宿草初生木未阴，自栽松柏待成林。",
            "后来剪伐应无忍，记取当时怵惕心。"
        ],
        "notes": "",
        "id": "3fe558f048c5382199434b0908ec2e7b"
    },
    {
        "author": "王遂",
        "dynasty": "宋",
        "type": "诗",
        "rhythmic": "",
        "title": "题顺宁壁  其六",
        "preface": "",
        "paragraphs": [
            "道德文章满足翁，曾将佳句咏茅峰。",
            "烧丹炼药非吾事，孝友神仙第一功。"
        ],
        "notes": "",
        "id": "22fea6fbdec6a8b9578055dbaf848083"
    },
    {
        "author": "王遂",
        "dynasty": "宋",
        "type": "诗",
        "rhythmic": "",
        "title": "题顺宁壁  其七",
        "preface": "",
        "paragraphs": [
            "江东山望说茅庐，庵为康家孝子居。",
            "岂肯人间名教地，却容释老说清虚。"
        ],
        "notes": "",
        "id": "ab17244ee14d7be86b5b73f1a3afeef2"
    },
    {
        "author": "王遂",
        "dynasty": "宋",
        "type": "诗",
        "rhythmic": "",
        "title": "题顺宁窗  其一",
        "preface": "",
        "paragraphs": [
            "风生松桧雨生杉，抖擞泥尘恨满衫。",
            "从此便膺君命重，亦须昭穆葬江南。"
        ],
        "notes": "",
        "id": "96b93e2bba6a9105bf0a3cb5b91fe84a"
    },
    {
        "author": "王遂",
        "dynasty": "宋",
        "type": "诗",
        "rhythmic": "",
        "title": "题顺宁窗  其二",
        "preface": "",
        "paragraphs": [
            "云从西去又还东，不逐天回却逐风。",
            "春日岂无晴昼永，扫除阴翳出长空。"
        ],
        "notes": "",
        "id": "0c4a3706c6fe99fae168ac6ac260ede1"
    },
    {
        "author": "王遂",
        "dynasty": "宋",
        "type": "诗",
        "rhythmic": "",
        "title": "夜宿镇城寺",
        "preface": "",
        "paragraphs": [
            "风挟潮头上，雷将雨脚俱。",
            "天应念民物，地得限江湖。",
            "凿堰流平未，颓堤浪入无。",
            "不眠频问晓，白欲上人须。"
        ],
        "notes": "",
        "id": "808f453ae02710420c72d9332115ca5a"
    },
    {
        "author": "王遂",
        "dynasty": "宋",
        "type": "诗",
        "rhythmic": "",
        "title": "夜宿梅山寺",
        "preface": "",
        "paragraphs": [
            "山寺逢晚秋，郊原带雨余。",
            "禾收将有耳，民病化为鱼。",
            "阴沴何当扫，兵氛苦未除。",
            "岂无吴市隠，封事至公车。"
        ],
        "notes": "",
        "id": "339f63f3239465893b78ba70bee9ba8f"
    },
    {
        "author": "王遂",
        "dynasty": "宋",
        "type": "诗",
        "rhythmic": "",
        "title": "口伐",
        "preface": "",
        "paragraphs": [
            "口伐归来战马闲，诗书只守一编残。",
            "治安策里多流涕，莫作兴亡异代看。"
        ],
        "notes": "",
        "id": "2cbfe54ab59ff953cbb496e5ca7baa0a"
    },
    {
        "author": "王遂",
        "dynasty": "宋",
        "type": "诗",
        "rhythmic": "",
        "title": "方丈壁读胡邦衡书草",
        "preface": "",
        "paragraphs": [
            "僧房高揭谏和书，知是高人意不虚。",
            "我亦今年三十七，闭门畏祸独何如。"
        ],
        "notes": "",
        "id": "34d5f2fb4a2d02f3165b48debe334f09"
    },
    {
        "author": "王遂",
        "dynasty": "宋",
        "type": "诗",
        "rhythmic": "",
        "title": "戏题胡淡庵谏和书后",
        "preface": "",
        "paragraphs": [
            "溪翁死后谏书焚，怪得和戎近有孙。",
            "寄语岳家新宰士，当时谢表几行存。"
        ],
        "notes": "",
        "id": "098f262b06afaf4e11ec83f2070452e2"
    },
    {
        "author": "王遂",
        "dynasty": "宋",
        "type": "诗",
        "rhythmic": "",
        "title": "敬亭山检受御书",
        "preface": "",
        "paragraphs": [
            "晋宋风流自不凡，天令此地为回环。",
            "市藏白水风烟外，路入高林紫翠间。",
            "字炳日星摇翰墨，敬存铭刻在心颜。",
            "须知太守缘民乐，来岁勤农在此山。"
        ],
        "notes": "",
        "id": "cff3995c449e76732019d500384ae6d9"
    },
    {
        "author": "王遂",
        "dynasty": "宋",
        "type": "诗",
        "rhythmic": "",
        "title": "读武侯传",
        "preface": "",
        "paragraphs": [
            "马踏渭滨春草乱，鸟啼白帝夕阳深。",
            "汉家浑是皇天做，渠是通天一寸心。"
        ],
        "notes": "",
        "id": "c841fb9c0a99d366833f4e6f3adbc63b"
    },
    {
        "author": "王遂",
        "dynasty": "宋",
        "type": "诗",
        "rhythmic": "",
        "title": "读党锢传",
        "preface": "",
        "paragraphs": [
            "须知明哲异全身，错认中庸误杀人。",
            "若使不为群小恶，定应须有善人嗔。",
            "平生岂为干名字，此念犹当质鬼神。",
            "刘氏兴亡虽不补，却扶天地立君臣。"
        ],
        "notes": "",
        "id": "be7ae37b8bd1a7293710a5e87614fe4a"
    },
    {
        "author": "王遂",
        "dynasty": "宋",
        "type": "诗",
        "rhythmic": "",
        "title": "舟中诵陶诗及诸葛传  其一",
        "preface": "",
        "paragraphs": [
            "扣舷细读渊明句，出听还疑是水神。",
            "江上只逢名利客，人间无复有斯人。"
        ],
        "notes": "",
        "id": "8a085cbbfdcc02e4820ce4083831dd22"
    },
    {
        "author": "王遂",
        "dynasty": "宋",
        "type": "诗",
        "rhythmic": "",
        "title": "舟中诵陶诗及诸葛传  其二",
        "preface": "",
        "paragraphs": [
            "隆中气象接莘磻，心术精微日月寒。",
            "学到圣贤无尽处，一毫人力不容安。"
        ],
        "notes": "",
        "id": "38bdf3ac41576c3d4dcd499cc0ca514e"
    },
    {
        "author": "王遂",
        "dynasty": "宋",
        "type": "诗",
        "rhythmic": "",
        "title": "读文公壬子闻雷诗",
        "preface": "",
        "paragraphs": [
            "五阳未决尚存阴，底事先王卧竹林。",
            "绝口不谈当世务，对天惟有格君心。"
        ],
        "notes": "",
        "id": "f619f283a1128ee81899efad74ea0389"
    },
    {
        "author": "王遂",
        "dynasty": "宋",
        "type": "诗",
        "rhythmic": "",
        "title": "题游默斋词后",
        "preface": "",
        "paragraphs": [
            "游公已去今安在，学步虚声过午清。",
            "最喜高谈言太极，一轮放下月华明。"
        ],
        "notes": "",
        "id": "4b41f4130c5568c6104cd41b4424541e"
    },
    {
        "author": "王遂",
        "dynasty": "宋",
        "type": "诗",
        "rhythmic": "",
        "title": "读天宝诸公事  其一",
        "preface": "",
        "paragraphs": [
            "当时群枉误朝廷，血染长安草木腥。",
            "四罪不诛三宅去，依前肝脑是生灵。"
        ],
        "notes": "",
        "id": "f8050d747bd00cf5c993d2e27c612fb3"
    },
    {
        "author": "王遂",
        "dynasty": "宋",
        "type": "诗",
        "rhythmic": "",
        "title": "读天宝诸公事  其二",
        "preface": "",
        "paragraphs": [
            "忠贤赴国方忧北，奸党全身却落南。",
            "祸福难从当世问，是非时有老农谈。"
        ],
        "notes": "",
        "id": "f23d304318da93f1b26026afefab0d43"
    },
    {
        "author": "王遂",
        "dynasty": "宋",
        "type": "诗",
        "rhythmic": "",
        "title": "舟中坐读鸢飞鱼跃",
        "preface": "",
        "paragraphs": [
            "欲晦又明天外山，水边鸥鸟去复还。",
            "流行尽是鬼神迹，妙处不在鸢鸟间。"
        ],
        "notes": "",
        "id": "093b11e751c3078065e29cbeaaec8c91"
    },
    {
        "author": "王遂",
        "dynasty": "宋",
        "type": "诗",
        "rhythmic": "",
        "title": "送浩翁赴梁县",
        "preface": "",
        "paragraphs": [
            "当年受气便神明，未必冰壶有此清。",
            "自是胸中少凡近，犹须境外立功名。",
            "谪居岁月能闻道，多病工夫近养生。",
            "尚记漫塘曾有语，弟才无用不如兄。"
        ],
        "notes": "",
        "id": "163d9480257ae93426579be165f1186e"
    },
    {
        "author": "王遂",
        "dynasty": "宋",
        "type": "诗",
        "rhythmic": "",
        "title": "送李果州归蜀",
        "preface": "",
        "paragraphs": [
            "大原发邹鲁，功德被九州。",
            "迢迢数千年，伊洛乘其流。",
            "去之又百载，武夷阐诸幽。",
            "斯文代显晦，天意非人谋。",
            "正脉远相续，何必并世游。",
            "峩峩陵阳山，下镇西南陬。",
            "师法自心得，如亲接前修。",
            "一气妙亭毒，小大各有求。",
            "惟此生息机，不隔春与秋。",
            "皎皎冰雪姿，高疑揖浮丘。",
            "太虚丽日月，纤翳无停留。",
            "本根自深茂，况复加穷搜。",
            "微言析脉理，要指会衿喉。",
            "工夫自中积，应物乃其优。",
            "汉庭高论著，周原出咨诹。",
            "耿耿恻隠心，若将纳诸沟。",
            "拳拳敬王义，敢有非嘉猷。",
            "俯视不义贵，如比空云浮。",
            "所虞素学负，岂愿清名收。",
            "阊阖入云端，蜀天方阻修。",
            "西上香炉峰，江流去悠悠。",
            "问学久不明，风俗日以偷。",
            "塞口谨勿言，令人但深忧。",
            "世如大膏肓，终当待公瘳。",
            "格天未易到，责己尤难周。",
            "大学无已时，白首何当休。",
            "陋质谢顽朽，居然费雕锼。",
            "建德苦不勇，怀知若为酬。",
            "四非去未能，用力信有由。",
            "永当佩深训，无作明公羞。"
        ],
        "notes": "",
        "id": "e6b62d6ec13de0ebb736d033cd46bd9d"
    },
    {
        "author": "王遂",
        "dynasty": "宋",
        "type": "诗",
        "rhythmic": "",
        "title": "送三八弟归九江  其一",
        "preface": "",
        "paragraphs": [
            "堂堂襄敏公，扬旌上熙河。",
            "竹帛有时尽，勋业谁能磨。",
            "珍重紫阳翁，一言定群讹。",
            "世德远如此，吾曹当若何。"
        ],
        "notes": "",
        "id": "f1cb6c4f885d0daca2344915293f60e6"
    },
    {
        "author": "王遂",
        "dynasty": "宋",
        "type": "诗",
        "rhythmic": "",
        "title": "送三八弟归九江  其二",
        "preface": "",
        "paragraphs": [
            "义丰一世师，才识鲜其比。",
            "斯文张朱氏，称许异诸子。",
            "不肯趋权门，南走雁山死。",
            "嗣子尚勉旃，兴大庶有以。"
        ],
        "notes": "",
        "id": "31b3eb158ff1e9720af996933134202d"
    },
    {
        "author": "王遂",
        "dynasty": "宋",
        "type": "诗",
        "rhythmic": "",
        "title": "送三八弟归九江  其三",
        "preface": "",
        "paragraphs": [
            "弟从寻阳来，四阅槐庭夏。",
            "谨重子所优，淑艾吾犹寡。",
            "拜官京洛里，归思康庐下。",
            "学力要日新，圣言当具写。"
        ],
        "notes": "",
        "id": "b3a9a90818c326c8e8a03b28b157be9b"
    },
    {
        "author": "王遂",
        "dynasty": "宋",
        "type": "诗",
        "rhythmic": "",
        "title": "送三八弟归九江  其四",
        "preface": "",
        "paragraphs": [
            "江公与二敏，同葬敷山阴。",
            "下有虎豹藏，上有猩鼯吟。",
            "颇闻梁柱姿，时受斤斧侵。",
            "展转不成寐，令人若为心。"
        ],
        "notes": "",
        "id": "277722eb29ba07685fc2511342b39bd0"
    },
    {
        "author": "王遂",
        "dynasty": "宋",
        "type": "诗",
        "rhythmic": "",
        "title": "送三八弟归九江  其五",
        "preface": "",
        "paragraphs": [
            "燕公最繁盛，子孙十三支。",
            "默数半凋零，坐愈成伤悲。",
            "学不足赢粮，贫或无置锥。",
            "先君尚有言，孙谋敢忘贻。"
        ],
        "notes": "",
        "id": "c7498dab90e6e816dd91897983ed186d"
    },
    {
        "author": "王遂",
        "dynasty": "宋",
        "type": "诗",
        "rhythmic": "",
        "title": "送三八弟归九江  其六",
        "preface": "",
        "paragraphs": [
            "北风马犹感，首丘狐所思。",
            "双林去杳霭，荆溪对涟漪。",
            "春秋同社人，半是新相知。",
            "勋贤拊遗址，终当遂营兹。"
        ],
        "notes": "",
        "id": "5595069588aeba5e05d60553bbc6f790"
    },
    {
        "author": "王遂",
        "dynasty": "宋",
        "type": "诗",
        "rhythmic": "",
        "title": "送三八弟归九江  其七",
        "preface": "",
        "paragraphs": [
            "濂溪周堂长，正学有源派。",
            "司直既高明，东湖更孤介。",
            "从游欠勇往，思之令人洒。",
            "子归日亲炙，一一记言话。"
        ],
        "notes": "",
        "id": "aedaa161f966dd51ef963d46a3485f77"
    },
    {
        "author": "王遂",
        "dynasty": "宋",
        "type": "诗",
        "rhythmic": "",
        "title": "送三八弟归九江  其八",
        "preface": "",
        "paragraphs": [
            "陆侯与邹令，善政时所尊。",
            "为我谢契阔，寄言托诸昆。",
            "送子华阳道，迤逦白下门。",
            "怀言欲赠别，临别又忘言。"
        ],
        "notes": "",
        "id": "aaa83de56d6923445d52a71631d495d7"
    },
    {
        "author": "王遂",
        "dynasty": "宋",
        "type": "诗",
        "rhythmic": "",
        "title": "送林干荣满归莆",
        "preface": "",
        "paragraphs": [
            "天向东南聚众刚，义精仁熟乃真强。",
            "清名去作明时重，鲠论来为谏纸香。",
            "使指尚疑迟力荐，老夫何事不深藏。",
            "斯文归有王刘重，胡不骑云反帝乡。"
        ],
        "notes": "",
        "id": "c387ce664bd93053cbfd11c3dccea100"
    },
    {
        "author": "王遂",
        "dynasty": "宋",
        "type": "诗",
        "rhythmic": "",
        "title": "送冯卿归无锡  其一",
        "preface": "",
        "paragraphs": [
            "天欲吾民起困穷，就教自择孰如公。",
            "欢颜疾痛呻吟后，乐意耕桑陇亩中。",
            "尽有深长开幕画，若无华藻到边功。",
            "只今未觉诗书力，去久犹当说大冯。"
        ],
        "notes": "",
        "id": "915ee69b1e5c18adab863e2f9b4b21d9"
    },
    {
        "author": "王遂",
        "dynasty": "宋",
        "type": "诗",
        "rhythmic": "",
        "title": "送冯卿归无锡  其二",
        "preface": "",
        "paragraphs": [
            "浮云出处泊无情，来辄成违去辄明。",
            "解后一时如失计，峥嵘千古却收名。",
            "静修香火宁非愿，归对渔樵更觉荣。",
            "旋汲惠泉烹顾渚，春风杖屦及山行。"
        ],
        "notes": "",
        "id": "55a1df32ab53b2a519dfc7421d00c8fe"
    },
    {
        "author": "王遂",
        "dynasty": "宋",
        "type": "诗",
        "rhythmic": "",
        "title": "送王冠卿罢郡归  其一",
        "preface": "",
        "paragraphs": [
            "自是经帷旧谏官，谏书字字吐忠肝。",
            "声名尚作中朝重，事任宁辞举世难。",
            "廪粟未纾民瘼急，边烽谁解上忧宽。",
            "湖上佳处归行乐，只恐忧时鼻转酸。"
        ],
        "notes": "",
        "id": "8d03ca496a2ae1d6fa7e5aef88592963"
    },
    {
        "author": "王遂",
        "dynasty": "宋",
        "type": "诗",
        "rhythmic": "",
        "title": "送王冠卿罢郡归  其二",
        "preface": "",
        "paragraphs": [
            "书生作县本非才，天遣仁侯特为来。",
            "民志少伸缘假借，军咨无补愧招来。",
            "五湖舟楫闻催具，千乘旌旗莫挽回。",
            "若论亲民须是令，先当斥免谢天灾。"
        ],
        "notes": "",
        "id": "fbf7482c0a20431168d81cae100afc91"
    },
    {
        "author": "王遂",
        "dynasty": "宋",
        "type": "诗",
        "rhythmic": "",
        "title": "送黄叔向归永嘉  其一",
        "preface": "",
        "paragraphs": [
            "玉麟堂上共论兵，众里逢君眼为明。",
            "自愧腐儒宁有用，却怜志士竟无成。",
            "学书不作千人敌，归计犹余一叶轻。",
            "何必封狼方快意，只须垂世用诗名。"
        ],
        "notes": "",
        "id": "3526e8bf925503964815472f04937494"
    },
    {
        "author": "王遂",
        "dynasty": "宋",
        "type": "诗",
        "rhythmic": "",
        "title": "送黄叔向归永嘉  其二",
        "preface": "",
        "paragraphs": [
            "传闻索米向长安，疎影寒香得细看。",
            "檄羽风生常事急，举头霜满致身难。",
            "五湖莫办鸱夷计，四壁谁怜范叔寒。",
            "今代淮西宜籴谷，悬知一见定交驩。"
        ],
        "notes": "",
        "id": "17d0bb6499265357ad7079489429ef72"
    },
    {
        "author": "王遂",
        "dynasty": "宋",
        "type": "诗",
        "rhythmic": "",
        "title": "送李兄谒扬州帅",
        "preface": "",
        "paragraphs": [
            "天生忠定公，为宋作柱石。",
            "扶日起东南，擎天补西北。",
            "戎和不肯受，国蹙欲日辟。",
            "坐收两河心，可制百年狄。",
            "谁能七十日，有此功赫奕。",
            "汪黄信血指，老桧甘愧色。",
            "云胡张赵间，不使虎而翼。",
            "循环起丁未，运至丁未极。",
            "成书遗后代，曰此寄庵力。",
            "思皇陈了翁，直谏少与匹。",
            "大科得闻孙，不救元符阨。",
            "谠议竟莫伸，嗟哉有何益。",
            "令人读遗事，一饭三叹息。",
            "某昔守樵川，尊俎折群贼。",
            "乌洲聚名胜，花阴满光泽。",
            "通鉴揭纲目，国录为刊刻。",
            "嗟嗟斯文丧，吾道有余脉。",
            "感伤念理乱，同事异今昔。",
            "新从姑苏归，疾病久成癖。",
            "齐云标杰阁，鹊桥记归宅。",
            "伟哉子章子，为我得佳客。",
            "母是了翁孙，身为寄庵适。",
            "相求不相值，访我茅山侧。",
            "父昔仕九江，横金悲易箦。",
            "藁葬官路旁，过者为心恻。",
            "指囷与倒廪，纵性何所得。",
            "顾予把钓竿，欲子将焉获。",
            "世岂无忠宣，顾此舟中麦。"
        ],
        "notes": "",
        "id": "f3d84ee03ce574b1b4ad41cbb59146f0"
    },
    {
        "author": "王遂",
        "dynasty": "宋",
        "type": "诗",
        "rhythmic": "",
        "title": "题端明苏子瞻书天庆观乳泉赋后",
        "preface": "",
        "paragraphs": [
            "天一生兮上浮，羽人俟兮丹丘。",
            "溯儋耳兮东注，夹昆仑兮倒流。"
        ],
        "notes": "",
        "id": "4a76beece7c044c846d662d11ac75a00"
    },
    {
        "author": "王遂",
        "dynasty": "宋",
        "type": "诗",
        "rhythmic": "",
        "title": "题朝散郎刘公庙",
        "preface": "",
        "paragraphs": [
            "文而博兮乐且有余，武有勇兮莫之测窥，闽之南兮江之西。",
            "俯视鼎镬兮犹一潢池，士怯且惰兮若奉骄儿。",
            "一夫死兮百将莫支，提千人兮左右以之。",
            "嗟平生之志兮马革裹尸，使畏死而偷生兮将形骸焉依。"
        ],
        "notes": "",
        "id": "65ce7a104a835f41eebe1b8789934436"
    },
    {
        "author": "王遂",
        "dynasty": "宋",
        "type": "诗",
        "rhythmic": "",
        "title": "青溪桥",
        "preface": "",
        "paragraphs": [
            "倬彼清溪兮山高水长，上承黟歙兮下接钱唐。",
            "雨稍渐渍兮众流汤汤，家具舟楫兮商旅伏藏。",
            "繄四海以为家兮何独困此一方，视己同溺兮用造舟以为梁。",
            "顾一岁之一新兮岁旱则亡，眷令长之远虑兮不间雨旸。",
            "晴日当空兮余备不忘，帝用时以安下民兮余敢不强。",
            "虽倾余之囊橐兮使皆即乎康庄，彼虑如近忧兮令虽法而何伤。",
            "公虽忧而民喜兮百世烝尝。"
        ],
        "notes": "",
        "id": "795c8ae31366892f1bf59f2fdd0c5600"
    }
]