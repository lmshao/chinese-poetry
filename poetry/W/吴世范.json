[
    {
        "author": "吴世范",
        "dynasty": "宋",
        "type": "诗",
        "rhythmic": "",
        "title": "廖仙岩",
        "preface": "",
        "paragraphs": [
            "治民因得道，浮世学应难。",
            "自是神仙骨，非干龙虎丹。",
            "松篁排洞罅，楼阁倚云端。",
            "此日朝真去，惭为五品官。"
        ],
        "notes": "",
        "id": "647a1908981a2e638b29df4956fab717"
    },
    {
        "author": "吴世范",
        "dynasty": "宋",
        "type": "诗",
        "rhythmic": "",
        "title": "白鹤山",
        "preface": "",
        "paragraphs": [
            "灵坛古迹自来夸，四望峰峦锦簇花。",
            "白鹤何来归洞府，青山竟日锁烟霞。",
            "言寻庭下烧丹灶，争羡天边返斗槎。",
            "我欲离尘换凡骨，愿随风驭到仙家。"
        ],
        "notes": "",
        "id": "c65e4e70b4f63dcad8d650314adb0d1c"
    }
]