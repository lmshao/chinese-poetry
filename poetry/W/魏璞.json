[
    {
        "author": "魏璞",
        "dynasty": "唐",
        "type": "诗",
        "rhythmic": "",
        "title": "寻鸟窠迹",
        "preface": "",
        "paragraphs": [
            "（原注：唐道林禅师入秦望山，见长松蟠曲如盖，送栖止其上，故称鸟窠禅师。",
            "）为访名僧迹，言寻小曲阿。",
            "松林春日静，石迳晚云多。",
            "道法传驯鹊，（原注：有鹊巢侧，自然驯狎。",
            "）禅机显化螺。",
            "（原注：尝入市，见食螺已截尾，乞放之池。",
            "至今螺蛳繁生。）",
            "悉无尾如截，遗迹在芦院。"
        ],
        "notes": "",
        "id": "d9c2b26f72f37f41e2dcdbdcb6a39d6d"
    },
    {
        "author": "魏璞",
        "dynasty": "唐",
        "type": "诗",
        "rhythmic": "",
        "title": "陪皮袭美陆鲁望重过鸟窠迹",
        "preface": "",
        "paragraphs": [
            "重探灵迹到空山，山下茅庵几叩关。",
            "不为白云招客屐，那教清境接人寰。",
            "螺池水色经年静，仙岭松声镇日闲。",
            "拟约高贤同结社，好移竹室住前湾。"
        ],
        "notes": "",
        "id": "e217663486de0eb3166fdfa677f4457e"
    },
    {
        "author": "魏璞",
        "dynasty": "唐",
        "type": "诗",
        "rhythmic": "",
        "title": "题舜山后牛迹石",
        "preface": "",
        "paragraphs": [
            "耕凿连云磴，蹄痕见福衡。",
            "泣天伸养志，喘月藉留名。",
            "纪鳯仪同美，歌麟趾歧荣。",
            "胜遗方寸地，风动后人耕。",
            "（以上三诗均见《江上诗钞》卷一。",
            "）（望按：顾季慈心求辑《江上诗钞》卷一收魏璞诗五首，其一《奉和皮袭美悼鹤》，其二《又奉和袭美一首》。",
            "二诗《全唐诗》收之，惟「璞」作「朴」。",
            "小传云：「魏朴字不琢，毘陵人。",
            "诗二首。",
            "」又按《全唐诗》皮日休卷有《五贶诗》幷序。",
            "序云：「毘陵处士魏不琢，气真而志放，居毘陵凡二纪，闭门穷学」云云。",
            "又有《寄毘陵魏处士朴》一首，他诗诗题又有「毘陵魏不琢处士」之语。",
            "又《全唐诗》陆龟蒙卷有《奉和袭美目前魏处士五贶诗》及《和袭美寄毘陵魏处士朴》等诗，可相参阅。",
            "）。"
        ],
        "notes": "",
        "id": "2428b14043776b1ad14109e24a2d9ac5"
    }
]