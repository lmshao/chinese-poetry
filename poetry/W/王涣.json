[
    {
        "author": "王涣",
        "dynasty": "宋",
        "type": "诗",
        "rhythmic": "",
        "title": "睢阳五老会诗",
        "preface": "",
        "paragraphs": [
            "分曹归政养耆年，李下何由更正冠。",
            "贤相赋诗同啸傲，圣君优诏去盘桓。",
            "庞眉老叟俱称寿，凌雪乔松岂畏寒。",
            "屈指五人齐五福，乡人须作二疏看。"
        ],
        "notes": "",
        "id": "7ce7c5a92e2135a03ab8dd190f9b5db0"
    },
    {
        "author": "王涣",
        "dynasty": "宋",
        "type": "诗",
        "rhythmic": "",
        "title": "昭庆寺看芍药",
        "preface": "",
        "paragraphs": [
            "一半春光过牡丹，又开芍药遍禅关。",
            "久辜佳约违莲社，今续清欢到宝蓝。",
            "垂露几团花面湿，东风一阵燕泥寒。",
            "酒边何味呈奇供，绿笋朱樱正满盘。"
        ],
        "notes": "",
        "id": "b8733a4242019e91b8958075ce0971dd"
    },
    {
        "author": "王涣",
        "dynasty": "唐",
        "type": "诗",
        "rhythmic": "",
        "title": "上裴侍郎",
        "preface": "",
        "paragraphs": [
            "青衿七十牓三年，建礼含香次第迁。",
            "珠彩下连星错落，桂花曾对月婵娟。",
            "玉经磨琢多成器，剑拔沈埋更倚天。",
            "应念衔恩最深者，春来为寿拜尊前。"
        ],
        "notes": "",
        "id": "206d8709044ad19ba67238cb732050fe"
    },
    {
        "author": "王涣",
        "dynasty": "唐",
        "type": "诗",
        "rhythmic": "",
        "title": "悼亡",
        "preface": "",
        "paragraphs": [
            "春来得病夏来加，深掩粧窗卧碧纱。",
            "为怯暗藏秦女扇，怕惊愁度阿香车。",
            "腰肢暗想风欺柳，粉态难忘露洗花。",
            "今日青门葬君处，乱蝉衰草夕阳斜。"
        ],
        "notes": "",
        "id": "1144de73e81f5a7a43869a6e3a01423b"
    },
    {
        "author": "王涣",
        "dynasty": "唐",
        "type": "诗",
        "rhythmic": "",
        "title": "惆怅诗十二首 一",
        "preface": "",
        "paragraphs": [
            "八蚕薄絮鸳鸯绮，半夜佳期并枕眠。",
            "钟动红娘唤归去，对人匀泪拾金钿。"
        ],
        "notes": "",
        "id": "bbb2bfbd148285a038d61c2ad2b00420"
    },
    {
        "author": "王涣",
        "dynasty": "唐",
        "type": "诗",
        "rhythmic": "",
        "title": "惆怅诗十二首 二",
        "preface": "",
        "paragraphs": [
            "李夫人病已经秋，汉武看来不举头。",
            "得所浓华销歇尽，楚魂湘血一生休。"
        ],
        "notes": "",
        "id": "a21104f7f129c3454bd919c4daafb83e"
    },
    {
        "author": "王涣",
        "dynasty": "唐",
        "type": "诗",
        "rhythmic": "",
        "title": "惆怅诗十二首 三",
        "preface": "",
        "paragraphs": [
            "谢家池馆花笼月，萧寺房廊竹飐风。",
            "夜半酒醒凭槛立，所思多在别离中。"
        ],
        "notes": "",
        "id": "accb5ee442d99505a4ba5c93da8ecc45"
    },
    {
        "author": "王涣",
        "dynasty": "唐",
        "type": "诗",
        "rhythmic": "",
        "title": "惆怅诗十二首 四",
        "preface": "",
        "paragraphs": [
            "隋师战舰欲亡陈，国破应难保此身。",
            "诀别徐郎泪如雨，镜鸾分后属何人。"
        ],
        "notes": "",
        "id": "bfe5c54ff0f136b33908047e00b33426"
    },
    {
        "author": "王涣",
        "dynasty": "唐",
        "type": "诗",
        "rhythmic": "",
        "title": "惆怅诗十二首 五",
        "preface": "",
        "paragraphs": [
            "七夕琼筵随事陈，兼花连蔕共伤神。",
            "蜀王殿里三更月，不见骊山私语人。"
        ],
        "notes": "",
        "id": "0f9ff47b4d8e7c55e0c91aa798215928"
    },
    {
        "author": "王涣",
        "dynasty": "唐",
        "type": "诗",
        "rhythmic": "",
        "title": "惆怅诗十二首 六",
        "preface": "",
        "paragraphs": [
            "夜寒春病不胜怀，玉瘦花啼万事乖。",
            "薄幸檀郎断芳信，惊嗟犹梦合欢鞋。"
        ],
        "notes": "",
        "id": "8a11ad8617f9fa287583687521215de9"
    },
    {
        "author": "王涣",
        "dynasty": "唐",
        "type": "诗",
        "rhythmic": "",
        "title": "惆怅诗十二首 七",
        "preface": "",
        "paragraphs": [
            "呜咽离声管吹秋，妾身今日为君休。",
            "齐奴不说平生事，忍看花枝谢玉楼。"
        ],
        "notes": "",
        "id": "b78dff43809925aaf630593911d9e8b1"
    },
    {
        "author": "王涣",
        "dynasty": "唐",
        "type": "诗",
        "rhythmic": "",
        "title": "惆怅诗十二首 八",
        "preface": "",
        "paragraphs": [
            "青丝一绺堕云鬟，金翦刀鸣不忍看。",
            "持谢君王寄幽怨，可能从此住人间。"
        ],
        "notes": "",
        "id": "c7d5586eb9b9c1f430f84a73d817794e"
    },
    {
        "author": "王涣",
        "dynasty": "唐",
        "type": "诗",
        "rhythmic": "",
        "title": "惆怅诗十二首 九",
        "preface": "",
        "paragraphs": [
            "陈宫兴废事难期，三阁空余绿草基。",
            "狎客沦亡丽华死，他年江令独来时。"
        ],
        "notes": "",
        "id": "aee124031655fc0dc11e2fe54783f355"
    },
    {
        "author": "王涣",
        "dynasty": "唐",
        "type": "诗",
        "rhythmic": "",
        "title": "惆怅诗十二首 十",
        "preface": "",
        "paragraphs": [
            "晨肇重来路已迷，碧桃花谢武陵溪。",
            "仙山目断无寻处，流水潺湲日渐西。"
        ],
        "notes": "",
        "id": "aae559779e39aebb1a71f5b7f77934f6"
    },
    {
        "author": "王涣",
        "dynasty": "唐",
        "type": "诗",
        "rhythmic": "",
        "title": "惆怅诗十二首 十一",
        "preface": "",
        "paragraphs": [
            "少卿降北子卿还，朔野离觞惨别颜。",
            "却到茂陵唯一恸，节毛零落鬓毛斑。"
        ],
        "notes": "",
        "id": "1ecfdd71e72e5a7695da457491ba56e3"
    },
    {
        "author": "王涣",
        "dynasty": "唐",
        "type": "诗",
        "rhythmic": "",
        "title": "惆怅诗十二首 十二",
        "preface": "",
        "paragraphs": [
            "梦里分明入汉宫，觉来灯背锦屏空。",
            "紫台月落关山晓，肠断君恩信画工。"
        ],
        "notes": "",
        "id": "2dad141ba396a516cbdcd6a2f8d0b26f"
    }
]