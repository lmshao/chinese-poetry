[
    {
        "author": "王景月",
        "dynasty": "宋",
        "type": "诗",
        "rhythmic": "",
        "title": "桃源行",
        "preface": "",
        "paragraphs": [
            "秦皇有地包沙漠，秦民无地堪托足。",
            "民心咫尺不戴秦，秦令安能到空谷。",
            "商山紫芝青门瓜，武陵洞底栽桃花。",
            "草木不共人逃去，虞妃山赭良堪嗟。",
            "秦皇一世二世歇，秦民万世桃花月。",
            "渔子相逢五百年，已闻几度乾坤裂。",
            "靖节先生曾作记，祇云贤者兹避世。",
            "时人浪作神仙传，空自渺茫涉奇异。",
            "君不见年来礼乐卯金刀，先生归对庐山高。",
            "所种柴桑五株柳，胜是武陵千树桃。"
        ],
        "notes": "",
        "id": "a9e7bf71c5f23557a023238151e1d7ae"
    },
    {
        "author": "王景月",
        "dynasty": "宋",
        "type": "诗",
        "rhythmic": "",
        "title": "采石渡",
        "preface": "",
        "paragraphs": [
            "兴亡怀此渡，贳酒易为醺。",
            "数树松青处，千年李白坟。",
            "晓山看夜雪，淮甸没江云。",
            "牛渚矶边过，惊涛不可闻。"
        ],
        "notes": "",
        "id": "05edb9c4c6102a23a929a8b6934f8ded"
    }
]