[
    {
        "author": "吴充",
        "dynasty": "宋",
        "type": "诗",
        "rhythmic": "",
        "title": "召赴资政殿听读诗义感事",
        "preface": "",
        "paragraphs": [
            "雪销𫛛鹊御沟融，燕见殊恩缀上公。",
            "昼日乍惊三接宠，正风获听二南终。",
            "解颐共仰天颜喜，墙面裁容圣域通。",
            "午漏渐长知禹锡，侍臣何术补尧聪。"
        ],
        "notes": "",
        "id": "cceaac4714c91fe35d7c58b0aca4288b"
    },
    {
        "author": "吴充",
        "dynasty": "宋",
        "type": "诗",
        "rhythmic": "",
        "title": "送张君宰吴江",
        "preface": "",
        "paragraphs": [
            "全吴风景好，之子去弦歌。",
            "夜犬惊胥少，秋鲈饷客多。",
            "县楼疑海蜃，衙鼓答江鼍。",
            "遥想晨凫下，长桥正绿波。"
        ],
        "notes": "",
        "id": "49ca640d0d9f90a484d1d21be3e3036e"
    },
    {
        "author": "吴充",
        "dynasty": "宋",
        "type": "诗",
        "rhythmic": "",
        "title": "送程给事知越州  其一",
        "preface": "",
        "paragraphs": [
            "风力号强明，三朝选寄荣。",
            "谁非千骑长，独就五羊城。",
            "仙殿图书掩，山阴父老迎。",
            "蓬莱登望好，太守擅诗名。"
        ],
        "notes": "",
        "id": "f4b5aba74a46dc7cb324c836025fcff3"
    },
    {
        "author": "吴充",
        "dynasty": "宋",
        "type": "诗",
        "rhythmic": "",
        "title": "送程给事知越州  其二",
        "preface": "",
        "paragraphs": [
            "曾乘使君马，数上豫章楼。",
            "北阙领新命，西山追旧游。",
            "使星催县弩，乡月伴仙舟。",
            "却顾区区者，风波鬓已秋。"
        ],
        "notes": "",
        "id": "d69b59bcc325bfd9c0d8df451f5ed820"
    },
    {
        "author": "吴充",
        "dynasty": "宋",
        "type": "诗",
        "rhythmic": "",
        "title": "岁日书事",
        "preface": "",
        "paragraphs": [
            "拂露屠苏酒满巡，越山如鬣水如鳞。",
            "日边虽望龙庭远，海上初传凤历新。",
            "好景融融来破雪，和风细细欲黏人。",
            "莫言老守无心计，排比宾寮醉过春。"
        ],
        "notes": "",
        "id": "ffc2362c0bc3e17b3462680460b0e484"
    },
    {
        "author": "吴充",
        "dynasty": "宋",
        "type": "诗",
        "rhythmic": "",
        "title": "史院席上作",
        "preface": "",
        "paragraphs": [
            "兰台开史局，玉斝赐君余。",
            "宾友求三事，规摹本八书。",
            "汗青裁倣此，衰白盍归欤。",
            "诏许从容会，何妨醉上车。"
        ],
        "notes": "",
        "id": "3f7658ad9a80da37d8bed336c57e2bf7"
    },
    {
        "author": "吴充",
        "dynasty": "宋",
        "type": "诗",
        "rhythmic": "",
        "title": "题招题院静照堂",
        "preface": "",
        "paragraphs": [
            "人说招题好，师从静照来。",
            "亲携玉堂句，徐叩荜门开。",
            "好事能如此，题诗岂易哉。",
            "明年得东守，系舸一徘徊。"
        ],
        "notes": "",
        "id": "02e383296dc145b914e19c34fec32272"
    },
    {
        "author": "吴充",
        "dynasty": "宋",
        "type": "诗",
        "rhythmic": "",
        "title": "众乐亭",
        "preface": "",
        "paragraphs": [
            "使君新自四明归，邀我同为众乐诗。",
            "山川可爱惜不见，昼想夕思心为罢。",
            "怳然神遇若有得，赍身乃在天之涯。",
            "涨海连空四无岸，天吴却坐鲛人观。",
            "以手挥弄日月丹，能令桑田变弥漫。",
            "海边偶到山城中，山城二月多春风。",
            "牛羊闲暇夕阳晚，楼阁参差朝雾浓。",
            "一泓山溜佛头绿，环以翠屏屏六曲。",
            "人烟扰扰事嬉游，落花啼鸟更汀洲。",
            "中为台榭斗十二，上有藻井排文楸。",
            "旁人指点此何许，云是四明行乐处。",
            "此乐为民非为身，始是集贤钱使君。",
            "使君风韵谁之比，政事次公诗短李。",
            "醉凭熊轼劝耕畴，狂取螺杯翻舞袂。",
            "侬爱使君君勿归，诏书夺之知何为。",
            "闻侍玉皇香案侧，银台深阻无消息。",
            "意迷却悟坐空斋，忽省君诗昨日来。",
            "叠纸为君书所见，不知众乐诚然哉。"
        ],
        "notes": "",
        "id": "8187fa1b3ddb2ddb1dd1bbc80eb9592c"
    },
    {
        "author": "吴充",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "南郭迎天使，东郊诏隠人。"
        ],
        "notes": "",
        "id": "9dd16cf7f9b68ef886b9e48cb5379bd4"
    },
    {
        "author": "吴充",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "压角旧仪烦阁老，濡毫逋责费公移。"
        ],
        "notes": "",
        "id": "0866a1125f88b5a2f1ea9a7243104cf2"
    }
]