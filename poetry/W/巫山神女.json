[
    {
        "author": "巫山神女",
        "dynasty": "宋",
        "type": "词",
        "rhythmic": "惜奴娇",
        "title": "",
        "preface": "",
        "paragraphs": [
            "吾归矣。",
            "仙宫久离。",
            "洞户无人管之。",
            "专俟吾归。",
            "欲要开金燧。",
            "千万频修己。",
            "言讫无忘之。",
            "哩囉哩。",
            "此去无由再至。",
            "事冗难言，尔辈须能自会。",
            "汝之言，还便是如吾意。",
            "大抵方寸平平，无忧耳。",
            "虽改易之。",
            "愁何畏。"
        ],
        "notes": "",
        "id": "4db328f9397652cf10be9efb5c2599b1"
    },
    {
        "author": "巫山神女",
        "dynasty": "宋",
        "type": "词",
        "rhythmic": "惜奴娇",
        "title": "",
        "preface": "",
        "paragraphs": [
            "显焕明霞，万丈祥云高布，望仙官衣带，曳曳临香砌。",
            "玉兽齐焚，满高穹、盘龙势。",
            "大帝起。",
            "玉女金童遍侍。",
            "奉敕宣言，甚荷诸仙厚意。",
            "复回奏，感恩顿首皆躬袂。",
            "奏毕还宫，尚依然云霞密，奇更异。",
            "非我君，何闻耳。"
        ],
        "notes": "",
        "id": "7a22eb73e2d6c8c6f8e97440b9cf1b1a"
    },
    {
        "author": "巫山神女",
        "dynasty": "宋",
        "type": "词",
        "rhythmic": "惜奴娇",
        "title": "",
        "preface": "",
        "paragraphs": [
            "光阴奇。",
            "扶桑宫里。",
            "日月常昼，风物鲜明可爱。",
            "无阴晦。",
            "大帝频銮於瑶池。",
            "朱阑外，乘凤飞。",
            "教主开颜命醉。",
            "宝乐齐吹。",
            "尽是琼姿天妓。",
            "每三杯，须用圣母亲来揖。",
            "异果名花几千般，香盈袂。",
            "意欲归。",
            "却乘鸾车凤翼。"
        ],
        "notes": "",
        "id": "2da2ee3b0738f087b1943a001691131c"
    },
    {
        "author": "巫山神女",
        "dynasty": "宋",
        "type": "词",
        "rhythmic": "惜奴娇",
        "title": "",
        "preface": "",
        "paragraphs": [
            "紫云绛霭，高拥瑶砌。",
            "晓光中、无限剖列。",
            "肃整天仙队。",
            "又有殊音欲举，声还止。",
            "朝罢时。",
            "亦有清香飘世。",
            "玉驾才兴，高上真仙尽退。",
            "有琼花如雪，散漫飞空里。",
            "玉女金童，捧丹文、传仙诲。",
            "抚诸仙，早起劳卿过耳。"
        ],
        "notes": "",
        "id": "5060f1a22efdff5101f836c5e2c7329f"
    },
    {
        "author": "巫山神女",
        "dynasty": "宋",
        "type": "词",
        "rhythmic": "惜奴娇",
        "title": "",
        "preface": "",
        "paragraphs": [
            "方结实累累。",
            "翠枝交映，蟠桃颗颗，仙味真香美。",
            "遂命双成，持灵刀割来，耳服一粒，令我延年万岁。",
            "堪笑东方，便启私心盗饵。",
            "使宫中仙伴，递互相尤殢。",
            "无奈双成，向王母高陈之。",
            "遂指方，偷了蟠桃是你。"
        ],
        "notes": "",
        "id": "0a0bb0b9b5643ad268a469c913c61491"
    },
    {
        "author": "巫山神女",
        "dynasty": "宋",
        "type": "词",
        "rhythmic": "惜奴娇",
        "title": "",
        "preface": "",
        "paragraphs": [
            "再启诸公，百岁还如电急。",
            "高名显位瞬息尔。",
            "泛水轻沤，霎那间、难久立。",
            "画烛当风里。",
            "安能久之。",
            "速往茅峰割爱，休名避世。",
            "等功成、须有上真相引指。",
            "放死求生，施良药、功无比。",
            "千万记。",
            "此个奇方第一。"
        ],
        "notes": "",
        "id": "afec6c3f927a57a0b7eaaac85833396d"
    },
    {
        "author": "巫山神女",
        "dynasty": "宋",
        "type": "词",
        "rhythmic": "惜奴娇",
        "title": "",
        "preface": "",
        "paragraphs": [
            "山染青螺缥渺，人间难陟。",
            "有珍珠光照，昼夜无休息。",
            "仙景无极。",
            "欲言时。",
            "汝等何知。",
            "且修心，要观游，亦非。",
            "大段难易。",
            "下俯浮生，尚自争名逐利。",
            "岂不省，来岁扰扰兵戈起。",
            "天惨云愁，念时衰如何是。",
            "使我辈、终日蓬宫下泪。"
        ],
        "notes": "",
        "id": "0d5abd9a294451c027ddc7ec30c048d7"
    },
    {
        "author": "巫山神女",
        "dynasty": "宋",
        "type": "词",
        "rhythmic": "惜奴娇",
        "title": "",
        "preface": "",
        "paragraphs": [
            "绕绕云梯，上彻青霄霞外。",
            "与诸仙同饮，镇长春醉。",
            "虎啸猿吟，碧桃香异风飘细。",
            "希奇。",
            "想人间难识，这般滋味。",
            "姮娥奏乐箫韶，有仙音异品，自然清脆。",
            "遏住行云不敢飞。",
            "空凝滞。",
            "好是波澜澄湛，一溪香水。"
        ],
        "notes": "",
        "id": "c3ca99c7ac356f3f57be3d629bf0138f"
    },
    {
        "author": "巫山神女",
        "dynasty": "宋",
        "type": "词",
        "rhythmic": "惜奴娇",
        "title": "",
        "preface": "",
        "paragraphs": [
            "瑶阙琼宫，高枕巫山十二。",
            "睹瞿塘、千载滟滟云涛沸。",
            "异景无穷好，闲吟满酌金卮。",
            "忆前时。",
            "楚襄王，曾来梦中相会。",
            "吾正鬓乱钗横，敛霞衣云缕。",
            "向前低揖。",
            "问我仙职。",
            "桃杏遍开，绿草萋萋铺地。",
            "燕子来时，向巫山、朝朝行雨暮行云，有闲时，只恁画堂高枕。"
        ],
        "notes": "",
        "id": "060064433007bf2f7e3bcb2086cb0cd2"
    }
]