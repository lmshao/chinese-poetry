[
    {
        "author": "王孝廉",
        "dynasty": "唐",
        "type": "诗",
        "rhythmic": "",
        "title": "奉敕陪内宴",
        "preface": "",
        "paragraphs": [
            "海国来朝自远方，百年一醉谒天裳。",
            "日宫座外何攸见，五色云飞万岁光。",
            "（见金毓黻撰集《渤海国志长编》卷十八引《文华秀丽集》上。",
            "）。"
        ],
        "notes": "",
        "id": "a5961021e173003e411924974edd410c"
    },
    {
        "author": "王孝廉",
        "dynasty": "唐",
        "type": "诗",
        "rhythmic": "",
        "title": "春日对雨得情字",
        "preface": "",
        "paragraphs": [
            "主人开宴在边听，客醉如泥等上京。",
            "疑是雨师知圣意，甘滋芳润洒羁情。",
            "（同前。",
            "）。"
        ],
        "notes": "",
        "id": "ed098b9f6f8c7ebece3def8e9c406a6e"
    },
    {
        "author": "王孝廉",
        "dynasty": "唐",
        "type": "诗",
        "rhythmic": "",
        "title": "在边亭赋得山花戏寄两领客使并滋三",
        "preface": "",
        "paragraphs": [
            "芳树春色（疑应作花）色甚明，初开似笑听无声。",
            "主人每日专攀尽，残片何时赠客情？",
            "（同前。",
            "）。"
        ],
        "notes": "",
        "id": "2303f145b42cd3343966685ac33765f9"
    },
    {
        "author": "王孝廉",
        "dynasty": "唐",
        "type": "诗",
        "rhythmic": "",
        "title": "和坂领客对月思乡之作",
        "preface": "",
        "paragraphs": [
            "寂寂朱明夜，团团白月轮。",
            "几山明影彻，万象水天新。",
            "弃妾看生怅，羁情对动神。",
            "谁云千里隔，能照两乡人。",
            "（同前。",
            "）。"
        ],
        "notes": "",
        "id": "50bff0a31415bb0f9d0105ad99c399e9"
    },
    {
        "author": "王孝廉",
        "dynasty": "唐",
        "type": "诗",
        "rhythmic": "",
        "title": "出云州书情寄两敕使",
        "preface": "",
        "paragraphs": [
            "南风海路连归思，北雁长天引旅情。",
            "赖有锵锵双鳯伴，莫愁多日住边亭。",
            "（同前。",
            "）（〖1〗按王孝廉奉渤海国王命使日，日本嵯峨天皇设宴礼之。",
            "孝廉返国，舟覆溺海而死。",
            "嵯峨天皇特颁敕书，追赠荣爵，且致悼念。",
            "嵯峨在位十四年，年号曰弘仁，于唐则为宪宗元和五年至穆宗长庆三年也。",
            "敕文附后。",
            "〖2〗《日本后纪》二十四日本嵯峨天皇《赠渤海使王孝廉正三位敕书》云：「惜往饰终，事茂旧范，褒忠录绩，义存先彝。",
            "故渤海国使从三位王孝廉，阙庭修聘，沧溟回舻，复命未申，昊苍不慭。",
            "寔虽有命在天，薤露难驻，而衔恨使命，不得更归。",
            "朕痛于怀，加赠荣爵，死而有灵，应业泉扃。",
            "宜可正三位。",
            "」〖3〗又日僧空海有《伤渤海国大使王孝廉中途物故》诗句，日人阪上今继有《和渤海大使见寄之作》，可以参阅。",
            "诗附于次。",
            "）（〖4〗空海《伤渤海国大使王孝廉中途物故》：一面新交不忍听，况乎乡国〖一作「园」〗故园〖一作「国」〗情。",
            "〖见金毓黻撰《渤海国志长编》卷十八引《高野大师广传》下〗〖5〗阪上今继《和渤海大使见寄之作》：宾亭寂寞对青溪，处处登旅念凄。",
            "万里云边辞国远，三春烟里望卿〖蒋礼鸿及陈九思同志并谓当是「乡」之形误。",
            "〗迷。",
            "长天去雁催归思，函谷来莺助客啼。",
            "一面相逢如旧识，交情自与古人齐。",
            "〖见金毓黻撰《渤海国志长编》卷十八引《文华秀丽集》上〗）。"
        ],
        "notes": "",
        "id": "b3ca606119f5ae9214c0cf90f1377245"
    }
]