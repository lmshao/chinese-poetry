[
    {
        "author": "翁挺",
        "dynasty": "宋",
        "type": "诗",
        "rhythmic": "",
        "title": "读许太史祭黄长睿文",
        "preface": "",
        "paragraphs": [
            "秘书丹旐返，旅殡尚丹阳。",
            "海路三山远，江流万古长。",
            "交情惟太史，传业冀诸郎。",
            "谁与铭泉壤，临文泪数行。"
        ],
        "notes": "",
        "id": "2d3fa73e5f9635933542e90a4620a211"
    },
    {
        "author": "翁挺",
        "dynasty": "宋",
        "type": "诗",
        "rhythmic": "",
        "title": "送刘羲仲检讨归南康",
        "preface": "",
        "paragraphs": [
            "先生来东都，貌如林间鹤。",
            "闻名今见之，信难尘中著。",
            "诸儒纷藏宝，人进已反却。",
            "眇然千载事，独与复商略。",
            "斯人昔俊豪，世故熟斟酌。",
            "冥栖二十年，不为幽禅著。",
            "秋风有所思，木落庐山脚。",
            "岂为菰莼念，亦负溪友约。",
            "清霜动车轮，不复生四角。",
            "想见胸府间，天地泻寥廓。",
            "平生杜陵老，妙处倚山阁。",
            "岁晚或相从，应分半岩壑。"
        ],
        "notes": "",
        "id": "7e2c304c07e48972c8579bcb5ef08f90"
    },
    {
        "author": "翁挺",
        "dynasty": "宋",
        "type": "诗",
        "rhythmic": "",
        "title": "晚坐碧云坞二首  其一",
        "preface": "",
        "paragraphs": [
            "夕阳黯将沉，缺月迟未吐。",
            "满眼玻璃堆，翻疑梦中覩。"
        ],
        "notes": "",
        "id": "0c1b0a86df5be4f2495a1f526af3786c"
    },
    {
        "author": "翁挺",
        "dynasty": "宋",
        "type": "诗",
        "rhythmic": "",
        "title": "晚坐碧云坞二首  其二",
        "preface": "",
        "paragraphs": [
            "玉树秋益明，骊珠夜方吐。",
            "绕槛碧云收，尘踪故难覩。"
        ],
        "notes": "",
        "id": "f92b227fc66737405a955cd3c477247b"
    },
    {
        "author": "翁挺",
        "dynasty": "宋",
        "type": "诗",
        "rhythmic": "",
        "title": "早桂",
        "preface": "",
        "paragraphs": [
            "山深风露易凄清，树老于人若有情。",
            "万里好秋寻不见，一花香处便分明。"
        ],
        "notes": "",
        "id": "ef20b231a898ea2df55495a291316943"
    }
]