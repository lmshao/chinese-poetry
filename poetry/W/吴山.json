[
    {
        "author": "吴山",
        "dynasty": "宋",
        "type": "诗",
        "rhythmic": "",
        "title": "梵王宫",
        "preface": "",
        "paragraphs": [
            "灵鳌戴出梵王宫，殿阁崔巍百世雄。",
            "额古泽心颁建武，地钟元气孕鸿蒙。",
            "云连吴楚江山秀，水接沧溟海日红。",
            "我欲楞伽分半榻，汲泉煮茗话真空。"
        ],
        "notes": "",
        "id": "3df5342b7962044a2124cbc1873384ea"
    },
    {
        "author": "吴山",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "外列千区民庶巷，中藏万载帝王家。"
        ],
        "notes": "",
        "id": "c4a3e3aea1b73db701e11bc7e4f4176b"
    },
    {
        "author": "吴山",
        "dynasty": "宋",
        "type": "诗",
        "rhythmic": "",
        "title": "宣城倅馆",
        "preface": "",
        "paragraphs": [
            "一年荒宿敬亭岚，世路如今亦颇谙。",
            "鸦带夕阳来舍北，雁传秋信到江南。",
            "王曾素志非温饱，毛义微名为旨甘。",
            "料得倚门凝望切，东风何日拥归骖。"
        ],
        "notes": "",
        "id": "cf1f666bfaaae1b322b7afccee414075"
    }
]