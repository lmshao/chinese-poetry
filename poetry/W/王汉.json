[
    {
        "author": "王汉",
        "dynasty": "宋",
        "type": "诗",
        "rhythmic": "",
        "title": "题湖山立石",
        "preface": "",
        "paragraphs": [
            "如碑卓水滨，磊落未名闻。",
            "藓駮琼姿出，蜗行篆字分。",
            "器浑犹抱璞，势迥已凌云。",
            "幸免随金锻，宁忧与玉焚。",
            "螭形徒岌岌，鸟迹欠云云。",
            "若使昌黎见，应摛逐鳄文。"
        ],
        "notes": "",
        "id": "f64cb258b6de1173617767e9ee93fc95"
    },
    {
        "author": "王汉",
        "dynasty": "宋",
        "type": "诗",
        "rhythmic": "",
        "title": "诗一首",
        "preface": "",
        "paragraphs": [
            "金山独秀峰，千古压嶙峋。",
            "□□□□□，标奇世绝伦。",
            "形从天赋授，名自我推论。",
            "象岳犹前席，群峰合望尘。",
            "不知居海郡，知己是何人。"
        ],
        "notes": "",
        "id": "fb34283650d4716264ce63f904a86e84"
    }
]