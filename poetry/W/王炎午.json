[
    {
        "author": "王炎午",
        "dynasty": "宋",
        "type": "诗",
        "rhythmic": "",
        "title": "赠戴石玉",
        "preface": "",
        "paragraphs": [
            "琢之磨之，玉汝于成。",
            "孰为玉工，师友父兄。",
            "他山之石，今则在我。",
            "彼璞之弃，我责之堕。",
            "为瑚为琏，如珪如璋。",
            "山泽之润，邦家之光。",
            "玉不自毁，人自丧宝。",
            "闻士称名，不离其道。"
        ],
        "notes": "",
        "id": "34a483a35bbd0152df308e2ccdfc70e0"
    },
    {
        "author": "王炎午",
        "dynasty": "宋",
        "type": "词",
        "rhythmic": "沁园春",
        "title": "",
        "preface": "",
        "paragraphs": [
            "又是年时，杏红欲脸，柳绿初芽。",
            "奈寻春步远，马嘶湖曲，卖花声过，人唱窗纱。",
            "暖日晴烟，轻衣罗扇，看遍王孙七宝车。",
            "谁知道，十年魂梦，风雨天涯。",
            "休休何必伤嗟。",
            "谩赢得、青青两鬓华。",
            "且不知门外，桃花何代，不知江左，燕子谁家。",
            "世事无情，天公有意，岁岁东风岁岁花。",
            "拚一笑、且醒来杯酒，醉后杯茶。"
        ],
        "notes": "",
        "id": "cad64555039977f316aa49c4f7386a05"
    }
]