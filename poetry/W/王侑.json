[
    {
        "author": "王侑",
        "dynasty": "宋",
        "type": "诗",
        "rhythmic": "",
        "title": "乡饮酒诗",
        "preface": "",
        "paragraphs": [
            "圣主方求治，偏城敢后儒。",
            "采芹严祀事，序齿集生徒。",
            "黄发居宾右，青衿隘坐隅。",
            "远侔鲁泮饮，下陋汉庭酺。",
            "席正群心肃，杯行美化敷。",
            "君恩何以报，忠孝是良图。"
        ],
        "notes": "",
        "id": "25eaa323bc6b24aa1563e2441aded126"
    },
    {
        "author": "王侑",
        "dynasty": "宋",
        "type": "诗",
        "rhythmic": "",
        "title": "乡饮酒倡和诗",
        "preface": "",
        "paragraphs": [
            "旴江文物盛江西，有底醇风欠转移。",
            "端藉乡贤扶世道，共修礼饮迪民彜。",
            "厖眉华发四朝老，方领圜冠三代仪。",
            "天理人心非外有，信乎王道不难知。"
        ],
        "notes": "",
        "id": "a402f0637a7592062eadb10c0cf98b1c"
    }
]