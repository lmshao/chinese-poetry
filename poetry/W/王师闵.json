[
    {
        "author": "王师闵",
        "dynasty": "唐",
        "type": "诗",
        "rhythmic": "",
        "title": "题瀑布诗三首 一",
        "preface": "",
        "paragraphs": [
            "殷勤[对]绿醽，闲坐绕沙[汀]。",
            "怪来喧语笑，一派落青屏。",
            "（缺字据《永乐大典》补）。"
        ],
        "notes": "",
        "id": "03af139911088c96f6ff33f01cd9de58"
    },
    {
        "author": "王师闵",
        "dynasty": "唐",
        "type": "诗",
        "rhythmic": "",
        "title": "题瀑布诗三首 二",
        "preface": "",
        "paragraphs": [
            "嵌崆（《舆地纪胜》作「空」）石洞古，飘洒玉泉吐。",
            "飞流势不定，散作松间雨。"
        ],
        "notes": "",
        "id": "aaa7bc6aa36bf475f302f47ce6fbd648"
    },
    {
        "author": "王师闵",
        "dynasty": "唐",
        "type": "诗",
        "rhythmic": "",
        "title": "题瀑布诗三首 三",
        "preface": "",
        "paragraphs": [
            "清明云日开，山路足莓苔。",
            "瀑溜千寻落，乘闲一看来。",
            "（见刘喜海《金石苑》卷二。",
            "《舆地纪胜》卷一五七《资州》录第二首。",
            "张忱石先生告：《永乐大典》卷九七六六引《成都府志》录第一首，今据以校补。",
            "）（〖1〗《金石苑》云：「高约二尺，广三尺六寸，十二行，行七字，字径寸余至二寸不等。",
            "正书。",
            "下端石残缺。",
            "」石刻题下署：「资□刺史王师闵。",
            "」末署：「大和二年正月七日。",
            "」〖2〗刘喜海跋云：「右诗刻在资州。",
            "此西岩龙潭瀑布诗也，见王象之《碑目》。",
            "王师闵为资州刺史，史失载。",
            "」〖3〗《舆地纪胜》云：「唐王师闵守资中，政有能声。",
            "尝游西岩，留《瀑布诗》于石壁。",
            "其一曰〖录第二首，略〗。",
            "」按：据《舆地纪胜》及《永乐大典》所录诗，知石刻除稍有漫漶外，大致完整。",
            "《金石苑》谓「下端石残缺」，未允。",
            "）。"
        ],
        "notes": "",
        "id": "10b8caaee0311db21414fd8c4df1712c"
    }
]