[
    {
        "author": "吴千能",
        "dynasty": "宋",
        "type": "词",
        "rhythmic": "水调歌头",
        "title": "",
        "preface": "",
        "paragraphs": [
            "澹氏人安在，缥缈九霄间。",
            "我来唯有石屋，周览百寻宽。",
            "一曲中分夷险，两牖空光平布，满洞贮清寒。",
            "高歌自堪仰，何必论金丹。",
            "周贤士，知此意，薄秦官。",
            "一床一枕，依然犹伴白云间。",
            "门外俗尘如海，门里道心如水，谈笑足回澜。",
            "此事无今古，不信叩嵛山。"
        ],
        "notes": "",
        "id": "90cf23428d2f381443988269b23155fb"
    }
]