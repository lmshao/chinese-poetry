[
    {
        "author": "王得臣",
        "dynasty": "宋",
        "type": "诗",
        "rhythmic": "",
        "title": "黄鹤楼",
        "preface": "",
        "paragraphs": [
            "昔人已乘白云去，旧国连天不知处。",
            "思量费子真仙子，从他浮世悲生死。",
            "黄鹤一去不复返，光阴流转忽已晚。"
        ],
        "notes": "",
        "id": "6b9b27a3305ce6c510643352ede48f24"
    },
    {
        "author": "王得臣",
        "dynasty": "宋",
        "type": "诗",
        "rhythmic": "",
        "title": "柴皇洗脚石",
        "preface": "",
        "paragraphs": [
            "柴皇徒步奔埃尘，风云未至时方屯。",
            "石上无聊谩濯足，泥蟠留此潜其神。"
        ],
        "notes": "",
        "id": "c2a8ce47608cd1d111dc244077cc64d2"
    },
    {
        "author": "王得臣",
        "dynasty": "宋",
        "type": "诗",
        "rhythmic": "",
        "title": "诗三首  其一",
        "preface": "",
        "paragraphs": [
            "大别山前拍湖水，坐觉烟波几千里。",
            "碧山亭上秋兴多，四时清景森云罗。",
            "故人领麾江沔口，公暇登临频入手。"
        ],
        "notes": "",
        "id": "ab3b5d48722232811c1c1010d927002b"
    },
    {
        "author": "王得臣",
        "dynasty": "宋",
        "type": "诗",
        "rhythmic": "",
        "title": "诗三首  其二",
        "preface": "",
        "paragraphs": [
            "忽来汉阳称刺史，又值鱼肥酒偏美。",
            "酒给公厨不用酤，朝吟暮醉醉复醒。",
            "郎官湖上秋兴亭，江山四向尽可眺。"
        ],
        "notes": "",
        "id": "cc10146edc77e6520264b61455a00636"
    },
    {
        "author": "王得臣",
        "dynasty": "宋",
        "type": "诗",
        "rhythmic": "",
        "title": "诗三首  其三",
        "preface": "",
        "paragraphs": [
            "故人隔阔在东州，烟波渺漫使人愁。",
            "朝朝眼望头陀寺，夜夜魂飞黄鹤楼。"
        ],
        "notes": "",
        "id": "e032ef8ecc38c32be03716e9cb33a3e1"
    },
    {
        "author": "王得臣",
        "dynasty": "宋",
        "type": "诗",
        "rhythmic": "",
        "title": "过少林辄书四韵兼诒长老庆禾士",
        "preface": "",
        "paragraphs": [
            "天入千岩碧，林收曼古春。",
            "静中深有境，险外绝无邻。",
            "宦牒婴污色，禅关脱世尘。",
            "安心无觅处，断臂为何人。"
        ],
        "notes": "",
        "id": "f358018f3b138412749a3d526e767ce9"
    },
    {
        "author": "王得臣",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "春风三月暮，寂寞大椿庭。"
        ],
        "notes": "",
        "id": "ab69810f23ee3ccb607750cd4d70b102"
    },
    {
        "author": "王得臣",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "高高苍苍高不极，黄鹤楼中吹玉笛。"
        ],
        "notes": "",
        "id": "aee67789cf2d88e621c77353b8006ee3"
    },
    {
        "author": "王得臣",
        "dynasty": "宋",
        "type": "诗",
        "rhythmic": "",
        "title": "句  其三",
        "preface": "",
        "paragraphs": [
            "汉阳太守文章伯，政事多闲爱宾客。"
        ],
        "notes": "",
        "id": "ce3594b947c8b579d028049118d0165d"
    }
]