[
    {
        "author": "王廉清",
        "dynasty": "宋",
        "type": "诗",
        "rhythmic": "",
        "title": "题玉霄亭",
        "preface": "",
        "paragraphs": [
            "忆昔新亭敞玉霄，使君髯舅意飘飘。",
            "春风潋滟黄金琖，明月参差紫玉箫。",
            "歌吹旧踪空草木，风流闲话属渔樵。",
            "凭栏无限凄怆意，寂寞寒江落暮潮。"
        ],
        "notes": "",
        "id": "50a81637705517f0f09dd54bb34403bb"
    },
    {
        "author": "王廉清",
        "dynasty": "宋",
        "type": "诗",
        "rhythmic": "",
        "title": "送桑泽还天台",
        "preface": "",
        "paragraphs": [
            "桃花风起竹舆寒，寒食天晴石路干。",
            "正是东君好春色，不妨词客驻归鞍。",
            "金声赋就方腾踏，铁砚才高尚考槃。",
            "如到琼台与华顶，为侬试拂旧题看。"
        ],
        "notes": "",
        "id": "42099b5435a6d811c9c58f9192d41fd8"
    }
]