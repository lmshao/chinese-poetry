[
    {
        "author": "王贞白",
        "dynasty": "唐",
        "type": "诗",
        "rhythmic": "",
        "title": "杂曲歌辞 妾薄命",
        "preface": "",
        "paragraphs": [
            "薄命头欲白，频年嫁不成。",
            "秦娥未十五，昨夜事公卿。",
            "岂有机杼力，空传歌舞名。",
            "妾专修妇德，媒氏却相轻。"
        ],
        "notes": "",
        "id": "b107652fa20a08ed0c8bd65c974b6000"
    },
    {
        "author": "王贞白",
        "dynasty": "唐",
        "type": "诗",
        "rhythmic": "",
        "title": "拟塞外征行",
        "preface": "",
        "paragraphs": [
            "寇骑满鸡田，都护欲临边。",
            "青泥方绝漠，怀剑始辞燕。",
            "旌旗挂龙虎，壮士募鹰鹯。",
            "长城威十万，高岭奋三千。",
            "行行向马邑，去去指祁连。",
            "鼓声遥赤塞，兵气远冲天。",
            "对阵云初上，临城月始悬。",
            "风惊烽易灭，沙暗马难前。",
            "恩重恒思报，劳心屡损年。",
            "微功一可立，身轻不自怜。"
        ],
        "notes": "",
        "id": "63afd4a6b469be994f53913b21762c65"
    },
    {
        "author": "王贞白",
        "dynasty": "唐",
        "type": "诗",
        "rhythmic": "",
        "title": "芦苇",
        "preface": "",
        "paragraphs": [
            "高士想江湖，湖闲庭植芦。",
            "清风时有至，绿竹兴何殊。",
            "嫩喜日光薄，疎忧雨点麤。",
            "惊蛙跳得过，鬬雀袅如无。",
            "未织巴篱护，几擡邛竹扶。",
            "惹烟轻弱柳，蘸水漱清蒲。",
            "溉灌情偏重，琴樽赏不孤。",
            "穿花思钓叟，吹叶少羌雏。",
            "寒色暮天映，秋声远籁俱。",
            "郎吟应有趣，潇洒十余株。"
        ],
        "notes": "",
        "id": "1c649e75ae2a218cbc8083f984497c66"
    },
    {
        "author": "王贞白",
        "dynasty": "唐",
        "type": "诗",
        "rhythmic": "",
        "title": "田舍曲",
        "preface": "",
        "paragraphs": [
            "古今利名路，只在侬门前。",
            "至老不离家，一生常晏眠。",
            "牛羊晚自归，儿童戏野田。",
            "岂思封侯贵，唯只待丰年。",
            "征赋岂辞苦，但愿时官贤。",
            "时官苟贪浊，田舍生忧煎。"
        ],
        "notes": "",
        "id": "eac07d237f4795dee8450cbb3fa7ba7d"
    },
    {
        "author": "王贞白",
        "dynasty": "唐",
        "type": "诗",
        "rhythmic": "",
        "title": "妾薄命",
        "preface": "",
        "paragraphs": [
            "薄命头欲白，频年嫁不成。",
            "秦娥未十五，昨夜事公卿。",
            "岂有机杼力，空传歌舞名。",
            "妾专修妇德，媒氏却相轻。"
        ],
        "notes": "",
        "id": "b107652fa20a08ed0c8bd65c974b6000"
    },
    {
        "author": "王贞白",
        "dynasty": "唐",
        "type": "诗",
        "rhythmic": "",
        "title": "湘妃怨",
        "preface": "",
        "paragraphs": [
            "舜欲省蛮陬，南巡非逸游。",
            "九江沉白日，二女泣沧洲。",
            "目极楚云断，恨深湘水流。",
            "至今闻鼓瑟，咽绝不胜愁。"
        ],
        "notes": "",
        "id": "bf61fe06d86c5c0ba6efe9ef0c0b46f6"
    },
    {
        "author": "王贞白",
        "dynasty": "唐",
        "type": "诗",
        "rhythmic": "",
        "title": "长门怨二首 一",
        "preface": "",
        "paragraphs": [
            "寂寞故宫春，残灯晓尚存。",
            "从来非妾过，偶尔失君恩。",
            "花落伤容鬓，莺啼惊梦魂。",
            "翠华如可待，应免老长门。"
        ],
        "notes": "",
        "id": "3cff933b929af22c87422cc81f8e0c36"
    },
    {
        "author": "王贞白",
        "dynasty": "唐",
        "type": "诗",
        "rhythmic": "",
        "title": "长门怨二首 二",
        "preface": "",
        "paragraphs": [
            "叶落长门静，苔生永巷幽。",
            "相思对明月，独坐向空楼。",
            "銮驾迷终转，蛾眉老自愁。",
            "昭阳歌舞伴，此夕未知秋。"
        ],
        "notes": "",
        "id": "f00a7cae210e827dca7a7f1ffdccf4de"
    },
    {
        "author": "王贞白",
        "dynasty": "唐",
        "type": "诗",
        "rhythmic": "",
        "title": "有所思",
        "preface": "",
        "paragraphs": [
            "芙蓉出水时，偶尔便分离。",
            "自此无因见，长教挂所思。",
            "残春不入梦，芳信欲传谁。",
            "寂寞秋堂下，空吟小谢诗。"
        ],
        "notes": "",
        "id": "930621d4cd3f28250433164147a000cd"
    },
    {
        "author": "王贞白",
        "dynasty": "唐",
        "type": "诗",
        "rhythmic": "",
        "title": "短歌",
        "preface": "",
        "paragraphs": [
            "物候来相续，新蝉送晚莺。",
            "百年休倚赖，一梦甚分明。",
            "金鼎神仙隐，铜壶昼夜倾。",
            "不如早立德，万古有其名。"
        ],
        "notes": "",
        "id": "a73ab2c44b265018de3f657ea607e899"
    },
    {
        "author": "王贞白",
        "dynasty": "唐",
        "type": "诗",
        "rhythmic": "",
        "title": "御沟水",
        "preface": "",
        "paragraphs": [
            "一带御沟水，绿槐相荫清。",
            "此中涵帝泽，无处濯尘缨。",
            "鸟道来虽险，龙池到自平。",
            "朝宗本心切，愿向急流倾。"
        ],
        "notes": "",
        "id": "e5b989c93d84f6caf029bf1530a9c09e"
    },
    {
        "author": "王贞白",
        "dynasty": "唐",
        "type": "诗",
        "rhythmic": "",
        "title": "少年行二首 一",
        "preface": "",
        "paragraphs": [
            "游䜩不知厌，杜陵狂少年。",
            "花时轻暖酒，春服薄装绵。",
            "戏马上林苑，鬬鸡寒食天。",
            "鲁儒甘被笑，对策鬓皤然。"
        ],
        "notes": "",
        "id": "4812afb957b85f1c5c37072e7f7f1264"
    },
    {
        "author": "王贞白",
        "dynasty": "唐",
        "type": "诗",
        "rhythmic": "",
        "title": "少年行二首 二",
        "preface": "",
        "paragraphs": [
            "弱冠投边急，驱兵夜渡河。",
            "追奔铁马走，杀虏宝刀讹。",
            "威静黑山路，气含清海波。",
            "常闻为突骑，天子赐长戈。"
        ],
        "notes": "",
        "id": "090c23fdaaf1976d11df8d8e7a2c0ba0"
    },
    {
        "author": "王贞白",
        "dynasty": "唐",
        "type": "诗",
        "rhythmic": "",
        "title": "塞上曲",
        "preface": "",
        "paragraphs": [
            "岁岁但防虏，西征早晚休。",
            "匈奴不系颈，汉将但封侯。",
            "夕照低烽火，寒笳咽戍楼。",
            "燕然山上字，男子见须羞。"
        ],
        "notes": "",
        "id": "598b701c168e50330a912f895cbbef6d"
    },
    {
        "author": "王贞白",
        "dynasty": "唐",
        "type": "诗",
        "rhythmic": "",
        "title": "长安道",
        "preface": "",
        "paragraphs": [
            "晓鼓人已行，暮鼓人未息。",
            "梯航万国来，争先贡金帛。",
            "不问贤与愚，但论官与职。",
            "如何贫书生，只献安边策。"
        ],
        "notes": "",
        "id": "40fc35942488f3eccc8319142dbf7b1c"
    },
    {
        "author": "王贞白",
        "dynasty": "唐",
        "type": "诗",
        "rhythmic": "",
        "title": "洛阳道",
        "preface": "",
        "paragraphs": [
            "喧喧洛阳路，奔走争先步。",
            "唯恐著鞭迟，谁能更回顾。",
            "覆车虽在前，润屋何曾惧。",
            "贤哉只二疏，东门挂冠去。"
        ],
        "notes": "",
        "id": "459fa99f5f2d443d543c9fd86ca603f2"
    },
    {
        "author": "王贞白",
        "dynasty": "唐",
        "type": "诗",
        "rhythmic": "",
        "title": "度关山",
        "preface": "",
        "paragraphs": [
            "只领千余骑，长驱碛邑间。",
            "云州多警急，雪夜度关山。",
            "石响铃声远，天寒弓力悭。",
            "秦楼休怅望，不日凯歌还。"
        ],
        "notes": "",
        "id": "a3078cc86b91f07258243a431636a122"
    },
    {
        "author": "王贞白",
        "dynasty": "唐",
        "type": "诗",
        "rhythmic": "",
        "title": "出自蓟北门行",
        "preface": "",
        "paragraphs": [
            "蓟北连极塞，塞色昼冥冥。",
            "战地骸骨满，长时风雨腥。",
            "沙河留不定，春草冻难青。",
            "万户封侯者，何谋静虏庭。"
        ],
        "notes": "",
        "id": "90b6ab7bf7cee761e3a254fcf369ae79"
    },
    {
        "author": "王贞白",
        "dynasty": "唐",
        "type": "诗",
        "rhythmic": "",
        "title": "从军行",
        "preface": "",
        "paragraphs": [
            "从军朔方久，未省用干戈。",
            "秪以恩信及，自然戎虏和。",
            "边声动白草，烧色入枯河。",
            "每度因看猎，令人勇气多。"
        ],
        "notes": "",
        "id": "372b7356d3afe834314cee624038cb2f"
    },
    {
        "author": "王贞白",
        "dynasty": "唐",
        "type": "诗",
        "rhythmic": "",
        "title": "古悔从军行",
        "preface": "",
        "paragraphs": [
            "忆昔仗孤剑，十年从武威。",
            "论兵亲玉帐，逐虏过金微。",
            "陇水秋先冻，关云寒不飞。",
            "辛懃功业在，麟阁志犹违。"
        ],
        "notes": "",
        "id": "88d0652bc5a3d2f3d97a85ecb39235e0"
    },
    {
        "author": "王贞白",
        "dynasty": "唐",
        "type": "诗",
        "rhythmic": "",
        "title": "胡笳曲",
        "preface": "",
        "paragraphs": [
            "陇底悲笳引，陇头鸣北风。",
            "一轮霜月落，万里塞天空。",
            "戍卒泪应尽，胡儿哭未终。",
            "争教班定远，不念玉关中。"
        ],
        "notes": "",
        "id": "ea098b4ee7be5e2ff3895359e59105da"
    },
    {
        "author": "王贞白",
        "dynasty": "唐",
        "type": "诗",
        "rhythmic": "",
        "title": "入塞",
        "preface": "",
        "paragraphs": [
            "玉殿论兵事，君王诏出征。",
            "新除羽林将，曾破月支兵。",
            "惯历塞垣险，能分部落情。",
            "从今一战胜，不使虏尘生。"
        ],
        "notes": "",
        "id": "16d8a051e4af2adbaee8113cfbe43624"
    },
    {
        "author": "王贞白",
        "dynasty": "唐",
        "type": "诗",
        "rhythmic": "",
        "title": "游僊",
        "preface": "",
        "paragraphs": [
            "我家三岛上，洞户眺波涛。",
            "醉背云屏卧，谁知海日高。",
            "露香红玉树，风绽碧蟠桃。",
            "悔与仙子别，思归梦钓鼇。"
        ],
        "notes": "",
        "id": "d1368c384f959a87138422da973105f2"
    },
    {
        "author": "王贞白",
        "dynasty": "唐",
        "type": "诗",
        "rhythmic": "",
        "title": "歌",
        "preface": "",
        "paragraphs": [
            "谁唱关西曲，寂寞夜景深。",
            "一声长在耳，万恨重经心。",
            "调古清风起，曲终凉月沉。",
            "却应筵上客，未必是知音。"
        ],
        "notes": "",
        "id": "dccade609cbf4d810b649c02121f4938"
    },
    {
        "author": "王贞白",
        "dynasty": "唐",
        "type": "诗",
        "rhythmic": "",
        "title": "经故洛城",
        "preface": "",
        "paragraphs": [
            "卜世何久远，由来仰圣明。",
            "山河徒自壮，周召不长生。",
            "几主任奸谄，诸侯各战争。",
            "但余崩垒在，今古共伤情。"
        ],
        "notes": "",
        "id": "65092b674fe3194c00d115e4171c1124"
    },
    {
        "author": "王贞白",
        "dynasty": "唐",
        "type": "诗",
        "rhythmic": "",
        "title": "金陵",
        "preface": "",
        "paragraphs": [
            "六代江山在，繁华古帝都。",
            "乱来城不守，战后地多芜。",
            "寒日随潮落，归帆与鸟孤。",
            "兴亡多少事，回首一长吁。"
        ],
        "notes": "",
        "id": "fc9696be6b532208fb34c71e92dd3956"
    },
    {
        "author": "王贞白",
        "dynasty": "唐",
        "type": "诗",
        "rhythmic": "",
        "title": "金陵怀古",
        "preface": "",
        "paragraphs": [
            "恃险不种德，兴亡叹数穷。",
            "石城几换主，天堑谩连空。",
            "御路叠民冢，台基聚牧童。",
            "折碑犹有字，多记晋英雄。"
        ],
        "notes": "",
        "id": "554d50f9840882ddae83b764acecc934"
    },
    {
        "author": "王贞白",
        "dynasty": "唐",
        "type": "诗",
        "rhythmic": "",
        "title": "商山",
        "preface": "",
        "paragraphs": [
            "商山名利路，夜亦有人行。",
            "四皓卧云处，千秋叠藓生。",
            "昼烧笼涧黑，残雪隔林明。",
            "我待酬恩了，来听水石声。"
        ],
        "notes": "",
        "id": "f2d03622af65bd4890aa9422b2d929a4"
    },
    {
        "author": "王贞白",
        "dynasty": "唐",
        "type": "诗",
        "rhythmic": "",
        "title": "庐山",
        "preface": "",
        "paragraphs": [
            "岳立镇南楚，雄名天下闻。",
            "五峰高阂日，九叠翠连云。",
            "夏谷雪犹在，阴岩昼不分。",
            "唯应嵩与华，清峻得为群。"
        ],
        "notes": "",
        "id": "ddf0465073dac411d40b253fb015d2b5"
    },
    {
        "author": "王贞白",
        "dynasty": "唐",
        "type": "诗",
        "rhythmic": "",
        "title": "终南山",
        "preface": "",
        "paragraphs": [
            "终朝异五岳，列翠满长安。",
            "地去搜扬近，人谋隐遁难。",
            "水穿诸苑过，雪照一城寒。",
            "为问红尘里，谁同驻马看。"
        ],
        "notes": "",
        "id": "1518bfde3a4f0df94f0fc13772d88fe9"
    },
    {
        "author": "王贞白",
        "dynasty": "唐",
        "type": "诗",
        "rhythmic": "",
        "title": "寄郑谷",
        "preface": "",
        "paragraphs": [
            "五百首新诗，缄封寄去时。",
            "秪凭夫子鉴，不要俗人知。",
            "火鼠重收布，冰蚕乍吐丝。",
            "直须天上手，裁作领巾披。"
        ],
        "notes": "",
        "id": "4260bdf24b4f221722ccdef022dfa446"
    },
    {
        "author": "王贞白",
        "dynasty": "唐",
        "type": "诗",
        "rhythmic": "",
        "title": "题严陵钓台",
        "preface": "",
        "paragraphs": [
            "山色四时碧，溪声七里清。",
            "严陵爱此景，下视汉公卿。",
            "垂钓月初上，放歌风正轻。",
            "应怜渭滨叟，匡国正论兵。"
        ],
        "notes": "",
        "id": "6facb70163beb3eb8e1ac8f6b83990eb"
    },
    {
        "author": "王贞白",
        "dynasty": "唐",
        "type": "诗",
        "rhythmic": "",
        "title": "晓泊汉阳渡",
        "preface": "",
        "paragraphs": [
            "落月临古渡，武昌城未开。",
            "残灯明市井，晓色辨楼台。",
            "云自苍梧去，水从嶓冢来。",
            "芳洲号鹦鹉，用记祢生才。"
        ],
        "notes": "",
        "id": "d832991fcfb3f4210a1053a67d367e61"
    },
    {
        "author": "王贞白",
        "dynasty": "唐",
        "type": "诗",
        "rhythmic": "",
        "title": "随计",
        "preface": "",
        "paragraphs": [
            "徒步随计吏，辛勤鬓易凋。",
            "归期无定日，乡思羡回潮。",
            "冒雨投前驿，侵星过断桥。",
            "何堪穆陵路，霜叶更潇潇。"
        ],
        "notes": "",
        "id": "0c6fb3f1d3b15fd6d0583858debae6e9"
    },
    {
        "author": "王贞白",
        "dynasty": "唐",
        "type": "诗",
        "rhythmic": "",
        "title": "白牡丹",
        "preface": "",
        "paragraphs": [
            "谷雨洗纤素，裁为白牡丹。",
            "异香开玉合，轻粉泥银盘。",
            "晓贮露华湿，宵倾月魄寒。",
            "家人淡粧罢，无语倚朱栏。"
        ],
        "notes": "",
        "id": "3cc7b3713b8ed0ffa5ba5fdaac29f37d"
    },
    {
        "author": "王贞白",
        "dynasty": "唐",
        "type": "诗",
        "rhythmic": "",
        "title": "述松",
        "preface": "",
        "paragraphs": [
            "远谷呈材干，何由入栋粱。",
            "岁寒虚胜竹，功绩不如桑。",
            "秋露落松子，春深裛嫩黄。",
            "虽蒙匠者顾，樵采日难防。"
        ],
        "notes": "",
        "id": "c57a7d09ece90d8e306f33b39eda44e9"
    },
    {
        "author": "王贞白",
        "dynasty": "唐",
        "type": "诗",
        "rhythmic": "",
        "title": "宫池产瑞莲",
        "preface": "",
        "paragraphs": [
            "雨露及万物，嘉祥有瑞莲。",
            "香飘鸡树近，荣占凤池先。",
            "圣日临双丽，恩波照并妍。",
            "愿同指佞草，生向帝尧前。"
        ],
        "notes": "",
        "id": "82104e1e267388b9743e39cdd4d4a8c9"
    },
    {
        "author": "王贞白",
        "dynasty": "唐",
        "type": "诗",
        "rhythmic": "",
        "title": "送友人南归",
        "preface": "",
        "paragraphs": [
            "南国菖蒲老，知君忆钓船。",
            "离京近残暑，归路有新蝉。",
            "岘首白云起，洞庭秋月悬。",
            "若教吟兴足，西笑是何年。"
        ],
        "notes": "",
        "id": "a3d1df3ccd714c3ff6334734fd501d10"
    },
    {
        "author": "王贞白",
        "dynasty": "唐",
        "type": "诗",
        "rhythmic": "",
        "title": "送马明府归山",
        "preface": "",
        "paragraphs": [
            "辞秩入匡庐，重修靖节居。",
            "免遭黑绶束，不与白云疎。",
            "送吏各献酒，群儿自担书。",
            "到时看瀑布，为我谢清虚。"
        ],
        "notes": "",
        "id": "572e79d053ae8815df6b7dc026cec669"
    },
    {
        "author": "王贞白",
        "dynasty": "唐",
        "type": "诗",
        "rhythmic": "",
        "title": "送韩从事归本道",
        "preface": "",
        "paragraphs": [
            "献捷灵州倅，归时宠拜新。",
            "论边多称旨，许国誓亡身。",
            "马渴黄河冻，雁回青冢春。",
            "到蕃唯促战，应不肯和亲。"
        ],
        "notes": "",
        "id": "01a6b100f1ad92e7bacca75da99e8314"
    },
    {
        "author": "王贞白",
        "dynasty": "唐",
        "type": "诗",
        "rhythmic": "",
        "title": "秋日旅怀寄右省郑拾遗",
        "preface": "",
        "paragraphs": [
            "永夕愁不寐，草虫喧客庭。",
            "半窗分晓月，当枕落残星。",
            "鬓发游梁白，家山近越青。",
            "知音在谏省，苦调有谁听。"
        ],
        "notes": "",
        "id": "9794af18f6016e8dc847e7af603bf9d3"
    },
    {
        "author": "王贞白",
        "dynasty": "唐",
        "type": "诗",
        "rhythmic": "",
        "title": "赠刘凝评事",
        "preface": "",
        "paragraphs": [
            "棘寺官初罢，梁园静掩扉。",
            "春深颜子巷，花映老莱衣。",
            "谈史曾无滞，攻书已造微。",
            "即膺新宠命，称庆向庭闱。"
        ],
        "notes": "",
        "id": "38ae228a117b73dda237df7e204edf58"
    },
    {
        "author": "王贞白",
        "dynasty": "唐",
        "type": "诗",
        "rhythmic": "",
        "title": "忆张处士",
        "preface": "",
        "paragraphs": [
            "天台张处士，诗句造玄微。",
            "古药知音少，名言与俗违。",
            "山风入松径，海月上岩扉。",
            "毕世唯高卧，无人说是非。"
        ],
        "notes": "",
        "id": "b5f699012f8609d1180baa6cf3f07899"
    },
    {
        "author": "王贞白",
        "dynasty": "唐",
        "type": "诗",
        "rhythmic": "",
        "title": "云居长老",
        "preface": "",
        "paragraphs": [
            "𪩘路蹑云上，来参出世僧。",
            "松高半岩雪，竹覆一溪冰。",
            "不说有为法，非传无尽灯。",
            "了然方寸内，应秪见南能。"
        ],
        "notes": "",
        "id": "5c47fa35fab8c727926c45a263215a46"
    },
    {
        "author": "王贞白",
        "dynasty": "唐",
        "type": "诗",
        "rhythmic": "",
        "title": "洗竹",
        "preface": "",
        "paragraphs": [
            "道院竹繁教畧洗，鸣琴酌酒看扶疎。",
            "不图结实来双凤，且要长竿钓巨鱼。",
            "锦箨裁冠添散逸，玉芽修馔称清虚。",
            "有时记得三天事，自向琅玕节下书。"
        ],
        "notes": "",
        "id": "752594665455bec10e81fe5be09d384e"
    },
    {
        "author": "王贞白",
        "dynasty": "唐",
        "type": "诗",
        "rhythmic": "",
        "title": "庾楼晓望",
        "preface": "",
        "paragraphs": [
            "独凭朱槛亦凌晨，山色初明水色新。",
            "竹雾晓笼衔岭月，苹风暖送过江春。",
            "子城阴处犹残雪，衙鼓声前未有尘。",
            "三百年来庾楼上，曾经多少望乡人。"
        ],
        "notes": "",
        "id": "e75a79227a57f51c78adcfbc73bdc08b"
    },
    {
        "author": "王贞白",
        "dynasty": "唐",
        "type": "诗",
        "rhythmic": "",
        "title": "送芮尊师",
        "preface": "",
        "paragraphs": [
            "石上菖蒲节节灵，先生服食得长生。",
            "早知避世忧身老，近日登山觉步轻。",
            "黄鹤待传蓬岛信，丹书应换蘂宫名。",
            "他年控鲤升天去，庐岳逋民愿从行。"
        ],
        "notes": "",
        "id": "57229d8d5f6baf0b7cc9f908ec433903"
    },
    {
        "author": "王贞白",
        "dynasty": "唐",
        "type": "诗",
        "rhythmic": "",
        "title": "折杨柳三首 一",
        "preface": "",
        "paragraphs": [
            "枝枝交影锁长门，嫩色曾沾雨露恩。",
            "凤辇不来春欲尽，空留莺语到黄昏。"
        ],
        "notes": "",
        "id": "706cd1652e11ef8750b069606168afa8"
    },
    {
        "author": "王贞白",
        "dynasty": "唐",
        "type": "诗",
        "rhythmic": "",
        "title": "折杨柳三首 二",
        "preface": "",
        "paragraphs": [
            "水殿年年占早芳，柔条风里御炉香。",
            "如今万乘多巡狩，辇路无阴绿草长。"
        ],
        "notes": "",
        "id": "94430110e2cce69d073a6c58e30b691c"
    },
    {
        "author": "王贞白",
        "dynasty": "唐",
        "type": "诗",
        "rhythmic": "",
        "title": "折杨柳三首 三",
        "preface": "",
        "paragraphs": [
            "嫩叶初齐不耐寒，风和时拂玉栏干。",
            "征人去日曾攀折，泣雨伤春翠黛残。"
        ],
        "notes": "",
        "id": "db71a49eeb65d1c1ce3d8344535d16c5"
    },
    {
        "author": "王贞白",
        "dynasty": "唐",
        "type": "诗",
        "rhythmic": "",
        "title": "远闻本郡行春到旧山二首 一",
        "preface": "",
        "paragraphs": [
            "一身从宦留京邑，五马遥闻到旧山。",
            "已领烟霞光野径，深慙老幼候柴关。"
        ],
        "notes": "",
        "id": "6a39c20eaee57205a28880e52a448641"
    },
    {
        "author": "王贞白",
        "dynasty": "唐",
        "type": "诗",
        "rhythmic": "",
        "title": "远闻本郡行春到旧山二首 二",
        "preface": "",
        "paragraphs": [
            "清风借响松筠外，画隼停晖水石间。",
            "定掩溪名在图传，共知轩盖此登攀。"
        ],
        "notes": "",
        "id": "44742d7ae8d4d2d34b286d663c808882"
    },
    {
        "author": "王贞白",
        "dynasty": "唐",
        "type": "诗",
        "rhythmic": "",
        "title": "宿新安村步",
        "preface": "",
        "paragraphs": [
            "淅淅寒流涨浅沙，月明空渚徧芦花。",
            "离人偶宿孤邨下，永夜闻砧一两家。"
        ],
        "notes": "",
        "id": "1323f11cdf31d368118f249aced6297d"
    },
    {
        "author": "王贞白",
        "dynasty": "唐",
        "type": "诗",
        "rhythmic": "",
        "title": "僊岩二首 一",
        "preface": "",
        "paragraphs": [
            "白烟昼起丹灶，红叶秋书篆文。",
            "二十四岩天上，一鸡啼破晴云。"
        ],
        "notes": "",
        "id": "055d463e47b4d7d1cb65b1544685e941"
    },
    {
        "author": "王贞白",
        "dynasty": "唐",
        "type": "诗",
        "rhythmic": "",
        "title": "僊岩二首 二",
        "preface": "",
        "paragraphs": [
            "风呼山鬼服役，月照衡薇结花。",
            "江暖客寻瑶草，洞深人咽丹霞。"
        ],
        "notes": "",
        "id": "3d9607024a2a3c9ecb865b54e54c666c"
    },
    {
        "author": "王贞白",
        "dynasty": "唐",
        "type": "诗",
        "rhythmic": "",
        "title": "雨后从陶郎中登庾楼",
        "preface": "",
        "paragraphs": [
            "庾楼逢霁色，夏日欲西曛。",
            "虹截半江雨，风驱大泽云。",
            "岛边渔艇聚，天畔鸟行分。",
            "此景堪谁画，文翁请缀文。"
        ],
        "notes": "",
        "id": "f3735d3e9989c33f850ae3c8d3030fa3"
    },
    {
        "author": "王贞白",
        "dynasty": "唐",
        "type": "诗",
        "rhythmic": "",
        "title": "九日长安作",
        "preface": "",
        "paragraphs": [
            "无酒泛金菊，登高但忆秋。",
            "归心随旅雁，万里在沧洲。",
            "残照明天阙，孤砧隔御沟。",
            "谁能思落帽，两鬓已添愁。"
        ],
        "notes": "",
        "id": "6dd456660b6a5e23434b9d7c283c05d7"
    },
    {
        "author": "王贞白",
        "dynasty": "唐",
        "type": "诗",
        "rhythmic": "",
        "title": "晓发萧关",
        "preface": "",
        "paragraphs": [
            "早发长风里，边城曙色间。",
            "数鸿寒背碛，片月落临关。",
            "陇上明星没，沙中夜探还。",
            "归程不可问，几日到家山。"
        ],
        "notes": "",
        "id": "5f11ca37f3def32098b5ce6816c22bb1"
    },
    {
        "author": "王贞白",
        "dynasty": "唐",
        "type": "诗",
        "rhythmic": "",
        "title": "钓台",
        "preface": "",
        "paragraphs": [
            "异代有巢许，方知严子情。",
            "旧交虽建国，高卧不求荣。",
            "溪鸟寒来浴，汀兰暖重生。",
            "何颜吟过此，辛苦得浮名。"
        ],
        "notes": "",
        "id": "19f275891fb3dbf9b5d5f62eb6e826ad"
    },
    {
        "author": "王贞白",
        "dynasty": "唐",
        "type": "诗",
        "rhythmic": "",
        "title": "寄天台叶尊师",
        "preface": "",
        "paragraphs": [
            "师住天台久，长闻过石桥。",
            "晴峰见沧海，深洞彻丹霄。",
            "采药霞衣湿，煎芝古鼎焦。",
            "念予无俗骨，频与鹤书招。"
        ],
        "notes": "",
        "id": "90fb493adafe0438315224ab7694a4c2"
    },
    {
        "author": "王贞白",
        "dynasty": "唐",
        "type": "诗",
        "rhythmic": "",
        "title": "御试后进诗",
        "preface": "",
        "paragraphs": [
            "三时赐食天厨近，再宿偷吟禁漏清。",
            "二十五家齐拔宅，人间已写上升名。"
        ],
        "notes": "",
        "id": "883c0826f554b8afe652e237001be3ee"
    },
    {
        "author": "王贞白",
        "dynasty": "唐",
        "type": "诗",
        "rhythmic": "",
        "title": "春日咏梅花",
        "preface": "",
        "paragraphs": [
            "靓妆才罢粉痕新，迨晓风回散玉尘。",
            "若遣有情应怅望，已兼残雪又兼春。"
        ],
        "notes": "",
        "id": "b826e6fdbf76cccc91e83483f35bb446"
    },
    {
        "author": "王贞白",
        "dynasty": "唐",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "太阳虽不照，梁栋每重阴。",
            "白发未逢媒，对景且裴回。",
            "别酒莫辞今夜醉，故人知我几时来。",
            "改贯永留乡党额，减租重感郡侯恩。"
        ],
        "notes": "",
        "id": "1922336f44d9f05523a75c9a68574c21"
    },
    {
        "author": "王贞白",
        "dynasty": "唐",
        "type": "诗",
        "rhythmic": "",
        "title": "江上吟晓",
        "preface": "",
        "paragraphs": [
            "一叶野人舟，长将载酒游。",
            "夜来吟思苦，江上月华秋。",
            "晓露满红蓼，轻波飏白鸥。",
            "渔翁似有约，相伴钓中流。"
        ],
        "notes": "",
        "id": "dcc89538857ca883023b8c6f647c30b3"
    },
    {
        "author": "王贞白",
        "dynasty": "唐",
        "type": "诗",
        "rhythmic": "",
        "title": "过商山",
        "preface": "",
        "paragraphs": [
            "一宿白云根，时经采麝村。",
            "数峰虽似蜀，当昼不闻猨。",
            "马立溪沙浅，人争阁道喧。",
            "明朝弃襦罢，步步入金门。"
        ],
        "notes": "",
        "id": "123dac69b82a50014dd71acb672cadca"
    },
    {
        "author": "王贞白",
        "dynasty": "唐",
        "type": "诗",
        "rhythmic": "",
        "title": "泛镜湖□□",
        "preface": "",
        "paragraphs": [
            "我泛镜湖日，未生千里莼。",
            "时无贺宾客，谁识谪仙人。",
            "吟对四时雪，忆游三岛春。",
            "恶闻忘越事，洗耳大江滨。"
        ],
        "notes": "",
        "id": "0bc1efd8cd3ce526028fe681ebafcba4"
    },
    {
        "author": "王贞白",
        "dynasty": "唐",
        "type": "诗",
        "rhythmic": "",
        "title": "太湖石",
        "preface": "",
        "paragraphs": [
            "谁怜孤峭质，移在太湖心。",
            "出得风波外，任他池馆深。",
            "不同花逞艳，多媿竹垂阴。",
            "一片至坚操，那忧岁月侵。"
        ],
        "notes": "",
        "id": "4bd088d9123d49a0a0750dd8bff7f517"
    },
    {
        "author": "王贞白",
        "dynasty": "唐",
        "type": "诗",
        "rhythmic": "",
        "title": "依韵和干公题庭中太湖石二首 一",
        "preface": "",
        "paragraphs": [
            "山立秪盈寻，高奇药圃阴。",
            "风涛打欲醉，岩穴蛰方深。",
            "藓点晴偏绿，蛩藏晓竞吟。",
            "岁寒终不变，堪比古人心。"
        ],
        "notes": "",
        "id": "2212b020b8a2bd03a700be58528e3cc2"
    },
    {
        "author": "王贞白",
        "dynasty": "唐",
        "type": "诗",
        "rhythmic": "",
        "title": "依韵和干公题庭中太湖石二首 二",
        "preface": "",
        "paragraphs": [
            "徒劳水府寻，宛在玉堂阴。",
            "兰圃安虽窄，盆池映转深。",
            "山僧来尽爱，诗客见先吟。",
            "若是买花者，年年不计心。"
        ],
        "notes": "",
        "id": "9c3b893c4e37e339e9de0f8705f4eaa4"
    },
    {
        "author": "王贞白",
        "dynasty": "唐",
        "type": "诗",
        "rhythmic": "",
        "title": "书陶潜醉石",
        "preface": "",
        "paragraphs": [
            "片石陶真性，非为曲糵昏。",
            "争如累月醉，不笑独醒人。",
            "积叠莓苔色，交加薜荔根。",
            "至今重九日，犹待白衣魂。"
        ],
        "notes": "",
        "id": "988aaf17603e61c7551ec19c04be1eab"
    },
    {
        "author": "王贞白",
        "dynasty": "唐",
        "type": "诗",
        "rhythmic": "",
        "title": "看天王院牡丹",
        "preface": "",
        "paragraphs": [
            "前年帝里探春时，寺寺名花我尽知。",
            "今日长安已灰烬，忍随南国对芳枝。"
        ],
        "notes": "",
        "id": "68b90c889d37a826d1ea35db42e0c136"
    },
    {
        "author": "王贞白",
        "dynasty": "唐",
        "type": "诗",
        "rhythmic": "",
        "title": "芍药",
        "preface": "",
        "paragraphs": [
            "芍药承春宠，何曾羡牡丹。",
            "麦秋能几日，谷雨只微寒。",
            "妬态风频起，娇妆露欲残。",
            "芙蓉浣纱伴，长恨隔波澜。"
        ],
        "notes": "",
        "id": "66514fff1b38178bfd48f3e3f9259bb1"
    },
    {
        "author": "王贞白",
        "dynasty": "唐",
        "type": "诗",
        "rhythmic": "",
        "title": "独芙蓉",
        "preface": "",
        "paragraphs": [
            "方塘清晓镜，独照玉容秋。",
            "蠹芰不相采，歛苹空自愁。",
            "日斜还顾影，风起强垂头。",
            "芳意羡何物，双双㶉𫛶游。"
        ],
        "notes": "",
        "id": "1d48a734321c2e121a601ce6191ff735"
    },
    {
        "author": "王贞白",
        "dynasty": "唐",
        "type": "诗",
        "rhythmic": "",
        "title": "冯氏书斋小松二首 一",
        "preface": "",
        "paragraphs": [
            "孤根生远岳，移植翠枝添。",
            "自秉雪霜操，任他蜂蝶嫌。",
            "微阴连迥竹，清韵入疎帘。",
            "耸势即空碧，时人看莫厌。"
        ],
        "notes": "",
        "id": "3420758731c41d7deaf51b95d541ba73"
    },
    {
        "author": "王贞白",
        "dynasty": "唐",
        "type": "诗",
        "rhythmic": "",
        "title": "冯氏书斋小松二首 二",
        "preface": "",
        "paragraphs": [
            "得地已经岁，清音昼夜闻。",
            "根涵旧山土，叶间近溪云。",
            "野鹤望长远，庭花笑不群。",
            "须知摇落后，众木始能分。"
        ],
        "notes": "",
        "id": "17c195cc168df7b289e6f389bd470028"
    },
    {
        "author": "王贞白",
        "dynasty": "唐",
        "type": "诗",
        "rhythmic": "",
        "title": "赠彭蟾处士",
        "preface": "",
        "paragraphs": [
            "不阻兵散乱，穿杨已叠双。",
            "文深李北海，诗净贾长江。",
            "退隐𣃁山药，醉眠凭酒缸。",
            "年年搜草泽，未便老书窗。",
            "（案彭蟾字东蟾，好学不仕，《全唐诗》卷五百四十六收彭蟾诗一首。",
            "）。"
        ],
        "notes": "",
        "id": "be8138d0ff8a16614d16f35819e9edb8"
    },
    {
        "author": "王贞白",
        "dynasty": "唐",
        "type": "诗",
        "rhythmic": "",
        "title": "赠刘台处士",
        "preface": "",
        "paragraphs": [
            "摆落尘埃深处隐，欲将麋鹿混高踨。",
            "兵机不让韩擒虎，笑癖微方陆士龙。",
            "月窟常留丹桂在，家山贪卧白云重。",
            "寻址朝有诏征遗逸，莫挂头冠著涧松。",
            "（以上见《永乐大典》卷一三四五○「二寘」「处士」〖十四函一百三十七册〗。",
            "）。"
        ],
        "notes": "",
        "id": "06cb2b6d18780faa1822e3cbf91f868d"
    },
    {
        "author": "王贞白",
        "dynasty": "唐",
        "type": "诗",
        "rhythmic": "",
        "title": "戏赠乡人",
        "preface": "",
        "paragraphs": [
            "前年内展室考文华，咫尺天颜隔绛纱。",
            "御榜早闻传异国，乡人犹似薄东家。",
            "中宵纵匣冲星劒，临水难留上汉槎。",
            "明日春风动行色，惟愁重别故林花。",
            "（此见《永乐大典》卷三○○四「九真」「人」字〖五函四十一册〗。",
            "）。"
        ],
        "notes": "",
        "id": "cec9a0d5b96558a33018cfcde4bc769e"
    },
    {
        "author": "王贞白",
        "dynasty": "唐",
        "type": "诗",
        "rhythmic": "",
        "title": "下地日侍陆侍郎御䜩赋得落花（「下地日」，疑应作「下第日」。）",
        "preface": "",
        "paragraphs": [
            "何处足落花，漂泥与藉沙。",
            "春深上林苑，日晚五侯家。",
            "遍地轻难扫，当风势易斜。",
            "无心媿蜂蝶，来岁即荣华。"
        ],
        "notes": "",
        "id": "c3f08dbf041ac8ace7dc9483646f1a02"
    },
    {
        "author": "王贞白",
        "dynasty": "唐",
        "type": "诗",
        "rhythmic": "",
        "title": "昭阳落花",
        "preface": "",
        "paragraphs": [
            "空树落花时，宫嫔泣暮晖。",
            "尽皆承雨露，争不惜芳菲。",
            "残蘂犹黏草，余香尚惹衣。",
            "无言属青鸟，青鸟自衔飞。",
            "（以上见《永乐大典》卷五八三九「十六麻」「花」字「落花」条〖七函六十一册〗。",
            "）。"
        ],
        "notes": "",
        "id": "cb98fe1916d811652abdef67b0cc231f"
    },
    {
        "author": "王贞白",
        "dynasty": "唐",
        "type": "诗",
        "rhythmic": "",
        "title": "礼聂先生新安重围先生能通两军之好及城开民皆复全也",
        "preface": "",
        "paragraphs": [
            "李白辞翰苑，前山寻隐沦。",
            "不遇采芝翁，满洞惟白云。",
            "（原注：李白昔日曾于此山寻许宣平先生不遇。",
            "）我来礼先生，得与龟鹤亲。",
            "学道须有缘，始逢天上人。",
            "四皓安汉室，先生存歙民。",
            "阴功数已满，自合成天真。",
            "如何未上升，应待玉皇迎。",
            "我愿去浮名，随师归三清。",
            "（此见《永乐大典》卷一○四五九「四济」「礼」字〖十一函一百四册〗。",
            "）。"
        ],
        "notes": "",
        "id": "9c1f371ab8fd68e963b97dca0a57c9f0"
    },
    {
        "author": "王贞白",
        "dynasty": "唐",
        "type": "诗",
        "rhythmic": "",
        "title": "送建昌冯明府",
        "preface": "",
        "paragraphs": [
            "尝闻陶彭泽，解印归匡庐。",
            "今见冯海昏，辞官还隐居。",
            "贤人五百年，间生信非虚。",
            "清风激贪冒，白云同卷舒。",
            "家山列画屏，绿水环庭除。",
            "秋清对吟尊，羲皇人不如。",
            "祇今建昌民，方话大冯君。",
            "何必遗爱碑，政声人尽闻。"
        ],
        "notes": "",
        "id": "bad36433f1fe8258b465dc187d66318f"
    },
    {
        "author": "王贞白",
        "dynasty": "唐",
        "type": "诗",
        "rhythmic": "",
        "title": "赠浔阳冯明府",
        "preface": "",
        "paragraphs": [
            "政约人知惧，讼庭荒草生。",
            "日高诸吏散，风到七弦清。",
            "诗味匡山色，卧谙湓浦声。",
            "柴桑已不远，何苦念前程。"
        ],
        "notes": "",
        "id": "4447feae4497df1fc5acfda2379b89e1"
    },
    {
        "author": "王贞白",
        "dynasty": "唐",
        "type": "诗",
        "rhythmic": "",
        "title": "宛陵早秋卧病代书寄周明府",
        "preface": "",
        "paragraphs": [
            "为谢临卭宰，时多阙附书。",
            "懒非嵇叔夜，疾比马相如。",
            "溪雨凉生后，山亭月上初。",
            "怀君自有句，何必遗双鱼。"
        ],
        "notes": "",
        "id": "10aa52256a9bd9d073fdeb3518b218c2"
    },
    {
        "author": "王贞白",
        "dynasty": "唐",
        "type": "诗",
        "rhythmic": "",
        "title": "又一首",
        "preface": "",
        "paragraphs": [
            "吾道岂便丧，时人自不容。",
            "白头伤久别，青眼忆相逢。",
            "萍迹风波急，荷衣雾露浓。",
            "空编太平颂，天子未登封。",
            "（以上均见《永乐大典》卷一一○○○「六姥」「府」字「明府」条〖十一函一百十册〗。",
            "以上诸诗，《永乐大典》皆注明出王贞白《灵溪集》。",
            "《直斋书录解题》卷十九著录此集，共七卷，今不存。",
            "）。"
        ],
        "notes": "",
        "id": "95cd46424cbbd24e1742da8c63790761"
    },
    {
        "author": "王贞白",
        "dynasty": "唐",
        "type": "诗",
        "rhythmic": "",
        "title": "白鹿洞二首 一",
        "preface": "",
        "paragraphs": [
            "读书不觉已春深，一寸光阴一寸金。",
            "不是道人来引笑，周情孔思正追寻。"
        ],
        "notes": "",
        "id": "c84ff195b677f940c400c479d6f0cc78"
    },
    {
        "author": "王贞白",
        "dynasty": "唐",
        "type": "诗",
        "rhythmic": "",
        "title": "白鹿洞二首 二",
        "preface": "",
        "paragraphs": [
            "一上西园避暑亭，芰荷香细午风轻。",
            "眼前物物皆佳兴，并作吟窝一味清。",
            "（此二首从清余姚邵启贤辑、武昌陶氏刊本《王贞白诗》中补得。",
            "邵氏序谓此二首系据家刻本续补，《全唐诗》所未收者。",
            "）。"
        ],
        "notes": "",
        "id": "7b96a6c495ba090524adddf8b36bd959"
    },
    {
        "author": "王贞白",
        "dynasty": "唐",
        "type": "诗",
        "rhythmic": "",
        "title": "娼楼行（句）",
        "preface": "",
        "paragraphs": [
            "龙脑香调水，教人染退红。",
            "（《老学庵续笔记》）。"
        ],
        "notes": "",
        "id": "692345aea6dc3c33b29b48359753c3df"
    },
    {
        "author": "王贞白",
        "dynasty": "唐",
        "type": "诗",
        "rhythmic": "",
        "title": "题狄梁公庙",
        "preface": "",
        "paragraphs": [
            "惟公仗高节，为国立储皇。",
            "（见《诗学指南》本《诗中旨格》。",
            "《吟窗杂录》本作者名缺「贞」字。",
            "）。"
        ],
        "notes": "",
        "id": "f54044dfe0fbfa675453cdb47b3513da"
    }
]