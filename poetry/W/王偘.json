[
    {
        "author": "王偘",
        "dynasty": "宋",
        "type": "诗",
        "rhythmic": "",
        "title": "夜对梅花示彦恭侄  其一",
        "preface": "",
        "paragraphs": [
            "羁旅不自怡，坐阅芳岁晚。",
            "江湖有莫逆，梅花还到眼。",
            "平生相慰藉，风期无近远。",
            "今夕共短檠，与子兴不浅。"
        ],
        "notes": "",
        "id": "3a176c8792fab4a1c9e070ac86827b95"
    },
    {
        "author": "王偘",
        "dynasty": "宋",
        "type": "诗",
        "rhythmic": "",
        "title": "夜对梅花示彦恭侄  其二",
        "preface": "",
        "paragraphs": [
            "羁旅阅世纷，坐念百忧集。",
            "共子时剧谈，满怀冰雪洁。",
            "仪型谁有常，梅花静玉立。",
            "何用对忘忧，岁寒端有益。"
        ],
        "notes": "",
        "id": "d2288b62b56d0ca4d9bbea2af68386d8"
    },
    {
        "author": "王偘",
        "dynasty": "宋",
        "type": "诗",
        "rhythmic": "",
        "title": "冬日杂兴  其一",
        "preface": "",
        "paragraphs": [
            "庭际幽兰手自种，托根不与春花共。",
            "冉冉同风数茎竹，襟期元作幽人供。",
            "如何江湖浪征逐，芳信却因冯翼送。",
            "多惭独处岁将晚，尚想清标形晓梦。"
        ],
        "notes": "",
        "id": "8af4aa2c8e9d8d32db29b76d442cc509"
    },
    {
        "author": "王偘",
        "dynasty": "宋",
        "type": "诗",
        "rhythmic": "",
        "title": "冬日杂兴  其二",
        "preface": "",
        "paragraphs": [
            "泽国风饕霜力紧，黄落凋残碧成锦。",
            "最怜柿叶与枫林，平园物色正潇凛。",
            "造化不翕何所张，独怪廷朝漏融景。",
            "天理真机默玩心，悟取灵根发深省。"
        ],
        "notes": "",
        "id": "430550f11cdc6f134033d851e9e6370d"
    },
    {
        "author": "王偘",
        "dynasty": "宋",
        "type": "诗",
        "rhythmic": "",
        "title": "题画扁  其一",
        "preface": "",
        "paragraphs": [
            "野桥人迹少，林静谷风闲。",
            "谁识孤峰顶，悠然宇宙宽。"
        ],
        "notes": "",
        "id": "3f42286eb72689a2e129d8cc8e635c18"
    },
    {
        "author": "王偘",
        "dynasty": "宋",
        "type": "诗",
        "rhythmic": "",
        "title": "题画扁  其二",
        "preface": "",
        "paragraphs": [
            "深林拥苍翠，绝𪩘顷陂陀。",
            "便欲褰裳去，乘风逸兴多。"
        ],
        "notes": "",
        "id": "48cf0fd7973a93b2fbf386361074a4fa"
    },
    {
        "author": "王偘",
        "dynasty": "宋",
        "type": "诗",
        "rhythmic": "",
        "title": "过分水岭即事次韵",
        "preface": "",
        "paragraphs": [
            "积阴颇愁寂，一笑晚风生。",
            "豪爽传诗韵，清真破俗酲。",
            "层峦思就隠，大壑戒趋程。",
            "芳草无人种，连天只么青。"
        ],
        "notes": "",
        "id": "6a19ad9542a2282a2281d1f886ec50d4"
    },
    {
        "author": "王偘",
        "dynasty": "宋",
        "type": "诗",
        "rhythmic": "",
        "title": "查林对月",
        "preface": "",
        "paragraphs": [
            "一天风月近中秋，凝望家山不阻修。",
            "漫浪疎林人已倦，心期犹与素光谋。"
        ],
        "notes": "",
        "id": "432ca27f626c78798f5495da2fc16ccd"
    },
    {
        "author": "王偘",
        "dynasty": "宋",
        "type": "诗",
        "rhythmic": "",
        "title": "过冯岭感旧",
        "preface": "",
        "paragraphs": [
            "危陟山椒下碧湾，篮舆竟日剧千盘。",
            "伤心四起经行旧，那复当年彩袖班。"
        ],
        "notes": "",
        "id": "48f160b69935c715bedce954e762aad1"
    },
    {
        "author": "王偘",
        "dynasty": "宋",
        "type": "诗",
        "rhythmic": "",
        "title": "寄玉涧",
        "preface": "",
        "paragraphs": [
            "山中之乐属高人，风月无边取次吟。",
            "但使胸中饱丘壑，莫将片点著埃尘。"
        ],
        "notes": "",
        "id": "1dd0805ced860d122a24d1e8fd8cc186"
    }
]