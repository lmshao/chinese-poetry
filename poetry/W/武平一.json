[
    {
        "author": "武平一",
        "dynasty": "唐",
        "type": "诗",
        "rhythmic": "",
        "title": "杂曲歌辞 妾薄命",
        "preface": "",
        "paragraphs": [
            "有女妖且丽，裴回湘水湄。",
            "水湄兰杜芳，采之将寄谁。",
            "瓠犀发皓齿，双蛾嚬翠眉。",
            "红脸如开莲，素肤若凝脂。",
            "绰约多逸态，轻盈不自持。",
            "常矜绝代色，复恃倾城姿。",
            "子夫前入侍，飞燕复当时。",
            "正悦掌中舞，宁哀团扇诗。",
            "洛川昔云遇，高唐今尚违。",
            "幽合禽雀噪，闲阶草露滋。",
            "流景一何速，年华不可追。",
            "解佩安何赠，怨咽空自悲。"
        ],
        "notes": "",
        "id": "509df606e4ab33127b5063cf63bffffc"
    },
    {
        "author": "武平一",
        "dynasty": "唐",
        "type": "诗",
        "rhythmic": "",
        "title": "妾薄命",
        "preface": "",
        "paragraphs": [
            "有女妖且丽，裴回湘水湄。",
            "水湄兰杜芳，采之将寄谁。",
            "瓠犀发皓齿，双蛾颦翠眉。",
            "红脸如开莲，素肤若凝脂。",
            "绰约多逸态，轻盈不自持。",
            "尝矜绝代色，复恃倾城姿。",
            "子夫前入侍，飞燕复当时。",
            "正悦掌中舞，宁哀团扇诗。",
            "洛川昔云遇，高唐今尚违。",
            "幽合禽雀噪，闲阶草露滋。",
            "流景一何速，年华不可追。",
            "解佩安所赠，怨咽空自悲。"
        ],
        "notes": "",
        "id": "509df606e4ab33127b5063cf63bffffc"
    },
    {
        "author": "武平一",
        "dynasty": "唐",
        "type": "诗",
        "rhythmic": "",
        "title": "奉和登骊山高顶寓目应制",
        "preface": "",
        "paragraphs": [
            "銮舆上碧天，翠帟拖晴烟。",
            "绝崿纡仙径，层岩敞御筵。",
            "云披丹凤阙，日下黑龙川。",
            "更覩南熏奏，流声入管弦。"
        ],
        "notes": "",
        "id": "113d3646961c35b38da1fbd12255ad36"
    },
    {
        "author": "武平一",
        "dynasty": "唐",
        "type": "诗",
        "rhythmic": "",
        "title": "幸梨园观打毬应制",
        "preface": "",
        "paragraphs": [
            "令节重遨游，分镳应彩毬。",
            "骖驔廻上苑，蹀躞绕通沟。",
            "影就红尘没，光随赭汗流。",
            "赏阑清景暮，歌舞乐时休。"
        ],
        "notes": "",
        "id": "47207a4bd3a1316adc05edb6167ffe11"
    },
    {
        "author": "武平一",
        "dynasty": "唐",
        "type": "诗",
        "rhythmic": "",
        "title": "奉和幸白鹿观应制",
        "preface": "",
        "paragraphs": [
            "玉府凌三曜，金坛驻六龙。",
            "彩旒悬倒景，羽盖偃乔松。",
            "玄圃灵芝秀，华池瑞液浓。",
            "谬因沾舜渥，长愿奉尧封。"
        ],
        "notes": "",
        "id": "03f3bd108a23cccca7d2d57fe4ba1f60"
    },
    {
        "author": "武平一",
        "dynasty": "唐",
        "type": "诗",
        "rhythmic": "",
        "title": "侍宴安乐公主新宅应制",
        "preface": "",
        "paragraphs": [
            "紫汉秦楼敞，黄山鲁馆开。",
            "簪裾分上席，歌舞列平台。",
            "马既如龙至，人疑学凤来。",
            "幸兹联棣萼，何以接邹枚。"
        ],
        "notes": "",
        "id": "723508f71d610bd884365148bb2e4023"
    },
    {
        "author": "武平一",
        "dynasty": "唐",
        "type": "诗",
        "rhythmic": "",
        "title": "送金城公主适西蕃",
        "preface": "",
        "paragraphs": [
            "广化三边静，通烟四海安。",
            "还将膝下爱，特副域中欢。",
            "圣念飞玄藻，仙仪下白兰。",
            "日斜征盖没，归骑动鸣鸾。"
        ],
        "notes": "",
        "id": "4631dfef00ca7d8c8fe1b3c8a2f49498"
    },
    {
        "author": "武平一",
        "dynasty": "唐",
        "type": "诗",
        "rhythmic": "",
        "title": "奉和幸新丰温泉宫应制",
        "preface": "",
        "paragraphs": [
            "秦王登碣石，周后袭昆仑。",
            "何必在遐远，方称万宇尊。",
            "我皇顺时豫，星驾动轩辕。",
            "雄戟交驰道，清笳度国门。",
            "回舆长乐观，校猎上林园。",
            "行漏移三象，连营总八屯。",
            "旌摇鹦鹉谷，骑转凤皇原。",
            "绝壁苍苔古，灵泉碧溜温。",
            "参差开水殿，䆗窱敞岩轩。",
            "丰邑模犹在，骊宫迹尚存。",
            "烟松衔翠幄，雪径遶花源。",
            "侍从推玄草，文章召虎贲。",
            "深仁浃夷夏，洪造溢乾坤。",
            "谬忝王枚列，多慙雨露恩。"
        ],
        "notes": "",
        "id": "6ca0bc068b9be205d3cad93840c15e2c"
    },
    {
        "author": "武平一",
        "dynasty": "唐",
        "type": "诗",
        "rhythmic": "",
        "title": "奉和幸韦嗣立山庄侍宴应制",
        "preface": "",
        "paragraphs": [
            "三光回斗极，万骑肃钩陈。",
            "地若游汾水，畋疑历渭滨。",
            "圆塘冰写镜，遥树露成春。",
            "弦奏鱼听曲，机忘鸟狎人。",
            "筑岩思感梦，磻石想垂纶。",
            "落景摇红壁，层阴结翠筠。",
            "素风纷可尚，玄泽蔼无垠。",
            "薄暮清笳动，天文焕紫宸。"
        ],
        "notes": "",
        "id": "38640b0b294784da3fec8dbbb9f44afb"
    },
    {
        "author": "武平一",
        "dynasty": "唐",
        "type": "诗",
        "rhythmic": "",
        "title": "兴庆池侍宴应制",
        "preface": "",
        "paragraphs": [
            "銮舆羽驾直城隈，帐殿旌门此地开。",
            "皎洁灵潭图日月，参差画舸结楼台。",
            "波摇岸影随桡转，风送荷香逐酒来。",
            "愿奉圣情欢不极，长游云汉几昭回。"
        ],
        "notes": "",
        "id": "8dd4f5326711366c4ec7b0df8c9b210e"
    },
    {
        "author": "武平一",
        "dynasty": "唐",
        "type": "诗",
        "rhythmic": "",
        "title": "奉和立春内出彩花树应制",
        "preface": "",
        "paragraphs": [
            "銮辂青旗下帝台，东郊上苑望春来。",
            "黄莺未解林间啭，红蘂先从殿里开。",
            "画阁条风初变柳，银塘曲水半含苔。",
            "欣逢睿藻光韶律，更促霞觞畏景催。"
        ],
        "notes": "",
        "id": "8af34c231ade065f254b335af43a37be"
    },
    {
        "author": "武平一",
        "dynasty": "唐",
        "type": "诗",
        "rhythmic": "",
        "title": "奉和正旦赐宰臣栢叶应制",
        "preface": "",
        "paragraphs": [
            "绿叶迎春绿，寒枝历岁寒。",
            "愿持柏叶寿，长奉万年欢。"
        ],
        "notes": "",
        "id": "46ef8156a0ae323ab7537ac92886892f"
    },
    {
        "author": "武平一",
        "dynasty": "唐",
        "type": "诗",
        "rhythmic": "",
        "title": "游泾川琴溪",
        "preface": "",
        "paragraphs": [
            "环潭澄晓色，叠嶂照秋影。",
            "幽致欣所逢，纷虑自兹屏。"
        ],
        "notes": "",
        "id": "afa06b868860ee653c44b3196baae8a9"
    },
    {
        "author": "武平一",
        "dynasty": "唐",
        "type": "诗",
        "rhythmic": "",
        "title": "夜宴安乐公主宅",
        "preface": "",
        "paragraphs": [
            "王孙帝女下仙台，金牓珠帘入夜开。",
            "遽惜琼筵欢正洽，唯愁银箭晓相催。"
        ],
        "notes": "",
        "id": "250dd017e72c96dda3c728570824c73e"
    },
    {
        "author": "武平一",
        "dynasty": "唐",
        "type": "诗",
        "rhythmic": "",
        "title": "奉和圣制幸韦嗣立山庄应制",
        "preface": "",
        "paragraphs": [
            "鸣銮赫奕下重楼，羽盖逍遥向一丘。",
            "汉日唯闻白衣宠，唐年更覩赤松游。"
        ],
        "notes": "",
        "id": "3a3225070870dda38e2800ca48ff523d"
    },
    {
        "author": "武平一",
        "dynasty": "唐",
        "type": "诗",
        "rhythmic": "",
        "title": "饯唐永昌",
        "preface": "",
        "paragraphs": [
            "闻君墨绶出丹墀，双舃飞来伫有期。",
            "寄谢铜街攀柳日，无忘粉署握兰时。"
        ],
        "notes": "",
        "id": "cc729abd050bd44d2fdbeac4259640b5"
    }
]