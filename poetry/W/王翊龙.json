[
    {
        "author": "王翊龙",
        "dynasty": "宋",
        "type": "诗",
        "rhythmic": "",
        "title": "煎茶",
        "preface": "",
        "paragraphs": [
            "春霆发蕾抽新馥，榷吏穷搜不容粟。",
            "是谁千金收寸芽，烹鼎车声绕斜谷。",
            "白云飘落甘露椀，清风吹破玉川屋。",
            "平生此腹负将军，空揽十年灯火读。"
        ],
        "notes": "",
        "id": "5a378e635f83313e773a2dde49cb0b4b"
    },
    {
        "author": "王翊龙",
        "dynasty": "宋",
        "type": "诗",
        "rhythmic": "",
        "title": "谢王绣使同二教举充讲宾",
        "preface": "",
        "paragraphs": [
            "绣衣玉斧下青冥，端为斯文主夏盟。",
            "师道更全双璧白，讲堂初奏六茎清。",
            "秦灰不烬诗书种，孔壁犹铿丝竹声。",
            "惟有渔翁祇自叹，谈经敢望汉鸿生。"
        ],
        "notes": "",
        "id": "32d055406a62db2784c57225c77861c7"
    }
]