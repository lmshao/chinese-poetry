[
    {
        "author": "王伯大",
        "dynasty": "宋",
        "type": "诗",
        "rhythmic": "",
        "title": "和戴石屏  其一",
        "preface": "",
        "paragraphs": [
            "赤地我民苦，寸心天我知。",
            "元元争救死，凛凛强扶危。",
            "备具先三日，忧端彼一时。",
            "倏然返生意，人力岂能为。"
        ],
        "notes": "",
        "id": "99806135a9b27deb1f8d1c67cca54881"
    },
    {
        "author": "王伯大",
        "dynasty": "宋",
        "type": "诗",
        "rhythmic": "",
        "title": "和戴石屏  其二",
        "preface": "",
        "paragraphs": [
            "叫得神明力，挽回天地心。",
            "连朝被甘泽，既雨积重阴。",
            "水满田高下，凉生秋浅深。",
            "老癃幸无死，一饱庆从今。"
        ],
        "notes": "",
        "id": "d55465f8754e6529e6af36ff12a4ab02"
    },
    {
        "author": "王伯大",
        "dynasty": "宋",
        "type": "诗",
        "rhythmic": "",
        "title": "赠戴石屏",
        "preface": "",
        "paragraphs": [
            "诗老相过鬓已星，吟魂未减昔年清。",
            "挥毫不著尘埃语，尽把梅花巧琢成。"
        ],
        "notes": "",
        "id": "d490f243b93f21bf80d603e4e35ce3ef"
    },
    {
        "author": "王伯大",
        "dynasty": "宋",
        "type": "诗",
        "rhythmic": "",
        "title": "丹青阁",
        "preface": "",
        "paragraphs": [
            "杰阁岧峣倚碧苍，菊花时节此持觞。",
            "市声一段隔秋水，桥影半空横夕阳。",
            "挺挺霜筠排壑立，涓涓石溜引山长。",
            "人言绝顶多奇观，安得闲身宿上方。"
        ],
        "notes": "",
        "id": "0bda775515ad42ba979ad1018358830d"
    }
]