[
    {
        "author": "王梦应",
        "dynasty": "宋",
        "type": "诗",
        "rhythmic": "",
        "title": "绵  其一",
        "preface": "",
        "paragraphs": [
            "绵绵瓜瓞，施于中林。",
            "顾于烝尝，匪今斯今。"
        ],
        "notes": "",
        "id": "9560c0a5d2c6c6fbd9f264d303a67336"
    },
    {
        "author": "王梦应",
        "dynasty": "宋",
        "type": "诗",
        "rhythmic": "",
        "title": "绵  其二",
        "preface": "",
        "paragraphs": [
            "既庶既繁，既多受祉。",
            "厥胤维何，宜兄宜弟。",
            "兄弟求矣，以燕翼子。"
        ],
        "notes": "",
        "id": "56369cc9df4c32b0706a14220e1f8063"
    },
    {
        "author": "王梦应",
        "dynasty": "宋",
        "type": "诗",
        "rhythmic": "",
        "title": "绵  其三",
        "preface": "",
        "paragraphs": [
            "子兮子兮，继序其皇之。",
            "螟蛉有子，式谷似之。",
            "建尔元子，勿替引之。"
        ],
        "notes": "",
        "id": "025a58c37eecb6ec86b98f9a5c69e9c5"
    },
    {
        "author": "王梦应",
        "dynasty": "宋",
        "type": "诗",
        "rhythmic": "",
        "title": "绵  其四",
        "preface": "",
        "paragraphs": [
            "谷旦于差，惠于宗公。",
            "工祝致告，神罔时恫。",
            "是烝是飨，何天之宠。"
        ],
        "notes": "",
        "id": "9c1700b86d24c1497422924fa70c1629"
    },
    {
        "author": "王梦应",
        "dynasty": "宋",
        "type": "诗",
        "rhythmic": "",
        "title": "绵  其五",
        "preface": "",
        "paragraphs": [
            "酒醴维醹，殽核维旅。",
            "吹笙鼓篁，和乐且孺。",
            "式序在位，以速诸父。"
        ],
        "notes": "",
        "id": "156bc1637ff49064b567071d14b6e819"
    },
    {
        "author": "王梦应",
        "dynasty": "宋",
        "type": "诗",
        "rhythmic": "",
        "title": "绵  其六",
        "preface": "",
        "paragraphs": [
            "天锡公纯嘏，洵美且仁。",
            "如南山之寿，展也大成。",
            "从以孙子，绳其祖武。"
        ],
        "notes": "",
        "id": "a947c69f3d056f22dd80e4686d0f10b6"
    },
    {
        "author": "王梦应",
        "dynasty": "宋",
        "type": "诗",
        "rhythmic": "",
        "title": "绵  其七",
        "preface": "",
        "paragraphs": [
            "自今以始，日就月将。",
            "遹观厥成，为龙为光，长发其祥。",
            "兄及弟矣，乃生男子。",
            "维其有之，是以似之。"
        ],
        "notes": "",
        "id": "59f2a0e6ac20f34f713127ed16c2e134"
    },
    {
        "author": "王梦应",
        "dynasty": "宋",
        "type": "诗",
        "rhythmic": "",
        "title": "太白仙人下岷峨谣",
        "preface": "",
        "paragraphs": [
            "太白仙人下岷峨，飞凌素烟紫琼珂。",
            "天风万里吹银河，手挼瑶草光逶迤。",
            "琅琅太清绿云欹，下弄倒影笑羲娥。",
            "锦袍淋漓金叵罗，醉围婵娟玉颜酡。",
            "金庭昔日乘鸾过，不肯上天著朝靴。",
            "下界弱水飞尘多，公为星精辟兵戈。",
            "愿见瀛海秋澄波，绿鬓𫄥𫄥吞天和，后天不老公所哦。"
        ],
        "notes": "",
        "id": "873a8fbad682872fcf3d8b645429cffd"
    },
    {
        "author": "王梦应",
        "dynasty": "宋",
        "type": "诗",
        "rhythmic": "",
        "title": "挽曾东轩二首  其一",
        "preface": "",
        "paragraphs": [
            "健笔千夫畏，长才四海空。",
            "飞腾须掌制，危急逐乘骢。",
            "国事笺天疏，臣心救日弓。",
            "故人牛斗上，相见气如虹。"
        ],
        "notes": "",
        "id": "0e6800559cc9807d6e0c30e1ddc4cd12"
    },
    {
        "author": "王梦应",
        "dynasty": "宋",
        "type": "诗",
        "rhythmic": "",
        "title": "挽曾东轩二首  其二",
        "preface": "",
        "paragraphs": [
            "壮图罹短世，野趣满余年。",
            "往事堪垂史，孤踪每畏天。",
            "广文俄病酒，摩诘厌闻弦。",
            "遥想南州士，生刍重泫然。"
        ],
        "notes": "",
        "id": "7b263aa5a1f4fa60efd839e97f822763"
    },
    {
        "author": "王梦应",
        "dynasty": "宋",
        "type": "诗",
        "rhythmic": "",
        "title": "呈李书史四首  其一",
        "preface": "",
        "paragraphs": [
            "林塘万绿压沈沈，云满吟窝足靓深。",
            "几朵青山成畏友，一窗白日照初心。"
        ],
        "notes": "",
        "id": "69caa15b4eac7f920ffbf96a19f68091"
    },
    {
        "author": "王梦应",
        "dynasty": "宋",
        "type": "诗",
        "rhythmic": "",
        "title": "呈李书史四首  其二",
        "preface": "",
        "paragraphs": [
            "山中昼永书一帙，兵后南州健更谁。",
            "君实中年陪社日，考亭无事注骚诗。"
        ],
        "notes": "",
        "id": "e7071c4c6e17388726a767a368bbf2b9"
    },
    {
        "author": "王梦应",
        "dynasty": "宋",
        "type": "诗",
        "rhythmic": "",
        "title": "呈李书史四首  其三",
        "preface": "",
        "paragraphs": [
            "火龙骑日雪飞空，劲草亭亭不见风。",
            "臣亮南阳今未老，一锄云碎日犹红。"
        ],
        "notes": "",
        "id": "d8a47db1465b4f662325bb5ed041eb91"
    },
    {
        "author": "王梦应",
        "dynasty": "宋",
        "type": "诗",
        "rhythmic": "",
        "title": "呈李书史四首  其四",
        "preface": "",
        "paragraphs": [
            "水叶雪花正可人，陌头客子剑生鳞。",
            "千年风致未尽歇，如此溪山有弃民。"
        ],
        "notes": "",
        "id": "fb634090351c656fb590a1efea4f89f1"
    },
    {
        "author": "王梦应",
        "dynasty": "宋",
        "type": "诗",
        "rhythmic": "",
        "title": "晚望",
        "preface": "",
        "paragraphs": [
            "望尽西南一隙明，荒荒野色弄微醺。",
            "青烟白骨行人老，苦竹黄芦细路分。",
            "寒雁不来秋似水，故园何处草如云。",
            "高怀久为凭阑尽，更遣西风化白纷。"
        ],
        "notes": "",
        "id": "c12a320bac875a546b891535692f23fe"
    },
    {
        "author": "王梦应",
        "dynasty": "宋",
        "type": "诗",
        "rhythmic": "",
        "title": "和清明上冢韵",
        "preface": "",
        "paragraphs": [
            "酒壶花担发双明，陌上携扶笑语声。",
            "桑叶影稠春欲暗，楝花寒退雨初晴。",
            "宫官记梦曾传烛，□客无诗定罚觥。",
            "老影年年霜露感，牛羊踯躅乱孤茔。"
        ],
        "notes": "",
        "id": "35d8bc716094b46e43e5f226fbb050ab"
    },
    {
        "author": "王梦应",
        "dynasty": "宋",
        "type": "诗",
        "rhythmic": "",
        "title": "东归",
        "preface": "",
        "paragraphs": [
            "一揖仍为别，他乡复避兵。",
            "客随风雨老，春著鼓鼙轻。",
            "宇宙关何事，艰危得此生。",
            "门前一溪水，几日到江城。"
        ],
        "notes": "",
        "id": "7ff46a984ea5c6a3d47f2e40fcf3209f"
    },
    {
        "author": "王梦应",
        "dynasty": "宋",
        "type": "诗",
        "rhythmic": "",
        "title": "甲申元日",
        "preface": "",
        "paragraphs": [
            "上日仍漂寄，尊前客又非。",
            "乡心眠听雨，病骨晚添衣。",
            "街鼓春将动，帘灯寒未归。",
            "梅花经一雪，几片不曾飞。"
        ],
        "notes": "",
        "id": "149046b8d3b22c00b2855dcae7b0d4cf"
    }
]