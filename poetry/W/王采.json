[
    {
        "author": "王采",
        "dynasty": "宋",
        "type": "诗",
        "rhythmic": "",
        "title": "游嵩山峻极中院作",
        "preface": "",
        "paragraphs": [
            "烂红一点出浮沤，夜坐嵩峰顶上头。",
            "笑对僧窗谈祖德，当年七十四回游。"
        ],
        "notes": "",
        "id": "f5259b5f0954128fb6d10a904b4b1264"
    },
    {
        "author": "王采",
        "dynasty": "宋",
        "type": "诗",
        "rhythmic": "",
        "title": "浪花",
        "preface": "",
        "paragraphs": [
            "一江秋水浸寒空，渔笛无端弄晚风。",
            "万里波心谁折得，夕阳影里碎残红。"
        ],
        "notes": "",
        "id": "85a990b03136f4b5ac46cd2f0db1ff93"
    },
    {
        "author": "王采",
        "dynasty": "宋",
        "type": "诗",
        "rhythmic": "",
        "title": "题紫团山三十六景 迎阳峰",
        "preface": "",
        "paragraphs": [
            "阳燧初升八极车，飞光犹带赤城霞。",
            "山英固有葵心在，不许群峰取次遮。"
        ],
        "notes": "",
        "id": "ee46d7f372fcc222c9ddff9fa4ad3760"
    },
    {
        "author": "王采",
        "dynasty": "宋",
        "type": "诗",
        "rhythmic": "",
        "title": "题紫团山三十六景 倚秀峰",
        "preface": "",
        "paragraphs": [
            "山形叠叠掩禅关，长薄萧森落照间。",
            "天女欲夸新结束，都将翠藻簇烟鬟。"
        ],
        "notes": "",
        "id": "8481baa5242041b9d5027b8ae9d289ec"
    },
    {
        "author": "王采",
        "dynasty": "宋",
        "type": "诗",
        "rhythmic": "",
        "title": "题紫团山三十六景 天杠",
        "preface": "",
        "paragraphs": [
            "不分苍梧西北倾，只将一柱与搘撑。",
            "而今六幕安然处，不使斯人乐太平。"
        ],
        "notes": "",
        "id": "a5884da11e72053c2bbcc35f2d5682a0"
    },
    {
        "author": "王采",
        "dynasty": "宋",
        "type": "诗",
        "rhythmic": "",
        "title": "题紫团山三十六景 磨崖",
        "preface": "",
        "paragraphs": [
            "家山本与语溪接，使节曾过砥柱游。",
            "见说紫团铭勒处，西风千里重回头。"
        ],
        "notes": "",
        "id": "8a5921e8584e9738c3ef7d0eab9e9ab3"
    },
    {
        "author": "王采",
        "dynasty": "宋",
        "type": "诗",
        "rhythmic": "",
        "title": "题紫团山三十六景 濯缨溪",
        "preface": "",
        "paragraphs": [
            "江上老人终独往，尘中孺子果何知。",
            "溪翁欲识沧浪意，看取青霄浸月时。"
        ],
        "notes": "",
        "id": "fb91ad49b0bd538caadd23131d8e6fe9"
    },
    {
        "author": "王采",
        "dynasty": "宋",
        "type": "诗",
        "rhythmic": "",
        "title": "题紫团山三十六景 东华表",
        "preface": "",
        "paragraphs": [
            "借问辽东鹤，归来得许悲。",
            "浮生随念变，何待冢累累。"
        ],
        "notes": "",
        "id": "4161f96f6b96fe7a07082e5b8509c1a1"
    },
    {
        "author": "王采",
        "dynasty": "宋",
        "type": "诗",
        "rhythmic": "",
        "title": "题紫团山三十六景 西华表",
        "preface": "",
        "paragraphs": [
            "寄谢西朝相，神奸古有图。",
            "如何延客处，庭燎照丰狐。"
        ],
        "notes": "",
        "id": "caef826ab35d33672cfbdb11345d868d"
    },
    {
        "author": "王采",
        "dynasty": "宋",
        "type": "诗",
        "rhythmic": "",
        "title": "题紫团山三十六景 碧罗峰",
        "preface": "",
        "paragraphs": [
            "风曳山妃带，云穿木客衣。",
            "青松容袅袅，红叶半飞飞。",
            "月为幽人罢，春从旧处归。",
            "明朝碧峰外，试与绊斜晖。"
        ],
        "notes": "",
        "id": "dbeee6aba550090c74ed27bf4233a825"
    },
    {
        "author": "王采",
        "dynasty": "宋",
        "type": "诗",
        "rhythmic": "",
        "title": "题紫团山三十六景 金屋山",
        "preface": "",
        "paragraphs": [
            "云拂层峰四面朝，朝阳北过更岧峣。",
            "金仙自合居金屋，不为胶东贮阿娇。"
        ],
        "notes": "",
        "id": "067d236ead42f17339dee8dc18e4dd42"
    },
    {
        "author": "王采",
        "dynasty": "宋",
        "type": "诗",
        "rhythmic": "",
        "title": "题紫团山三十六景 鸱尾山",
        "preface": "",
        "paragraphs": [
            "天借溪头奠佛居，全将帝所作规模。",
            "汉家不识真鸱尾，何笑区区问越巫。"
        ],
        "notes": "",
        "id": "09f173ff81c48672b6b6daacbf6acced"
    },
    {
        "author": "王采",
        "dynasty": "宋",
        "type": "诗",
        "rhythmic": "",
        "title": "题紫团山三十六景 山翁崖",
        "preface": "",
        "paragraphs": [
            "仙翁爱山居，留形在东岭。",
            "风林度啸声，梦乡壑漾飞影。",
            "华髪欲萧萧，青瞳犹耿耿。",
            "追踪有名流，回首发深省。"
        ],
        "notes": "",
        "id": "746ff5c81b2a78fb1815e4acb5214b2c"
    },
    {
        "author": "王采",
        "dynasty": "宋",
        "type": "诗",
        "rhythmic": "",
        "title": "题紫团山三十六景 驻云亭",
        "preface": "",
        "paragraphs": [
            "尘迹初从世网收，一邱一壑此优游。",
            "却应化作飞云片，长向亭前伴客留。"
        ],
        "notes": "",
        "id": "7601e4f4fa6522de081b56f714bb30c0"
    },
    {
        "author": "王采",
        "dynasty": "宋",
        "type": "诗",
        "rhythmic": "",
        "title": "题紫团山三十六景 老人峰",
        "preface": "",
        "paragraphs": [
            "江庐已别游河侣，商洛休陪谒汉宝。",
            "独立南山千嶂里，长将万寿祝岩宸。"
        ],
        "notes": "",
        "id": "824c064131f0ea2e889127668fac6717"
    },
    {
        "author": "王采",
        "dynasty": "宋",
        "type": "诗",
        "rhythmic": "",
        "title": "题紫团山三十六景 南极园",
        "preface": "",
        "paragraphs": [
            "清征有逸仙，畴昔下南极。",
            "紫气远成图，照此太白域。",
            "芝田手所耘，地灵亦知啬。",
            "云根一十八，㔉握安可得。",
            "惟余乱峰间，乔林竦春寒色。"
        ],
        "notes": "",
        "id": "42dd3f436c9eb03181840e20e02c645f"
    },
    {
        "author": "王采",
        "dynasty": "宋",
        "type": "词",
        "rhythmic": "浣溪沙",
        "title": "",
        "preface": "",
        "paragraphs": [
            "珠箔随檐一桁垂。",
            "绣屏遮枕四边移。",
            "春归人懒日迟迟。",
            "旧事只将云入梦，新欢重借月为期。",
            "晚来花动隔墙枝。"
        ],
        "notes": "",
        "id": "2caecc4dbe023dd678aed5aa9a0987c9"
    },
    {
        "author": "王采",
        "dynasty": "宋",
        "type": "词",
        "rhythmic": "浣溪沙",
        "title": "",
        "preface": "",
        "paragraphs": [
            "扇影轻摇一线香。",
            "斜红匀过晚来妆。",
            "娇多无事做凄凉。",
            "借问谁教春易老，几时能勾夜何长。",
            "旧欢新恨总思量。"
        ],
        "notes": "",
        "id": "2c31de8b7b1f49a9e536aca70c763846"
    },
    {
        "author": "王采",
        "dynasty": "宋",
        "type": "词",
        "rhythmic": "浣溪沙",
        "title": "",
        "preface": "",
        "paragraphs": [
            "雪里东风未过江。",
            "陇头先折一枝芳。",
            "如今疏影照溪塘。",
            "北客乍惊无绿叶，东君应笑不红妆。",
            "玉真爱著淡衣裳。"
        ],
        "notes": "",
        "id": "1d31eb9ea21a11b1822bdf109d8572b6"
    },
    {
        "author": "王采",
        "dynasty": "宋",
        "type": "词",
        "rhythmic": "渔家傲",
        "title": "",
        "preface": "",
        "paragraphs": [
            "日月无根天不老。",
            "浮生总被消磨了。",
            "陌上红尘常扰扰。",
            "昏复晓。",
            "一场大梦谁先觉。",
            "雒水东流山四绕。",
            "路傍几个新华表。",
            "见说在时官职好。",
            "争信道。",
            "冷烟寒雨埋荒草。"
        ],
        "notes": "",
        "id": "253b7f68fa96815b38a90f51fd6322df"
    },
    {
        "author": "王采",
        "dynasty": "宋",
        "type": "词",
        "rhythmic": "玉楼春",
        "title": "",
        "preface": "",
        "paragraphs": [
            "绣屏晓梦鸳鸯侣。",
            "可惜夜来欢聚取。",
            "几声低语记曾闻，一段新愁看乍觑。",
            "繁红洗尽胭脂雨。",
            "春被杨花勾引去。",
            "多情只有旧时香，衣上经年留得住。"
        ],
        "notes": "",
        "id": "4abd82e9a09da7927fdd9677bbf20781"
    },
    {
        "author": "王采",
        "dynasty": "宋",
        "type": "词",
        "rhythmic": "玉楼春",
        "title": "",
        "preface": "",
        "paragraphs": [
            "秋闺思入江南远。",
            "帘幕低垂闲不卷。",
            "玉珂声断晓屏空，好梦惊回还起懒。",
            "风轻只觉香烟短。",
            "阴重不知天色晚。",
            "隔窗人语趁朝归，旋整宿妆匀睡脸。"
        ],
        "notes": "",
        "id": "d1bc3bc12d4e056b9f8edf883b0f4f46"
    },
    {
        "author": "王采",
        "dynasty": "宋",
        "type": "词",
        "rhythmic": "蝶恋花",
        "title": "",
        "preface": "",
        "paragraphs": [
            "花为年年春易改，待放柔条，系取长春在。宫样妆成还可爱，鬓边斜作拖枝戴。",
            "每到无情风雨大，检点群芳，却是深丛耐。摇曳绿萝金缕带，丹青传得妖娆态。"
        ],
        "notes": "",
        "id": "458979b1813ef49ed3ccd7f9d7a376d2"
    },
    {
        "author": "王采",
        "dynasty": "宋",
        "type": "词",
        "rhythmic": "蝶恋花",
        "title": "",
        "preface": "",
        "paragraphs": [
            "晕绿抽芽新叶斗，掩映娇红，脉脉群芳后。京兆画眉樊素口，风姿别是闺房秀。",
            "新篆题诗霜实就，换得琼琚，心事偏长久。应是春来初觉有，丹青传得厌厌瘦。"
        ],
        "notes": "",
        "id": "aeac8bb0b0ef0d4503ed98fbd2e8e7d0"
    },
    {
        "author": "王采",
        "dynasty": "宋",
        "type": "词",
        "rhythmic": "蝶恋花",
        "title": "",
        "preface": "",
        "paragraphs": [
            "镂雪成花檀作蕊，爱伴秋千，摇曳东风里。翠袖年年寒食泪，为伊牵惹愁无际。",
            "幽艳偏宜春雨细，红粉阑干，有个人相似。钿合金钗谁与寄，丹青传得凄凉意。"
        ],
        "notes": "",
        "id": "75f435a86a6dea96a691d90bdbb1465a"
    },
    {
        "author": "王采",
        "dynasty": "宋",
        "type": "词",
        "rhythmic": "蝶恋花",
        "title": "",
        "preface": "",
        "paragraphs": [
            "秾艳娇春春婉娩，雨惜风饶，学得宫妆浅。爱把绿眉都不展，无言脉脉情何限。",
            "花下当时红粉面，准拟新年，都向花前见。争奈武陵人易散，丹青传得闺中怨。"
        ],
        "notes": "",
        "id": "4ed1d3ceae09fb9b3fa92f985f750867"
    },
    {
        "author": "王采",
        "dynasty": "宋",
        "type": "词",
        "rhythmic": "蝶恋花",
        "title": "",
        "preface": "",
        "paragraphs": [
            "濯锦江头春欲暮，枝上繁红，着意留春住。只恐东君嫌面素，新妆剩把胭脂傅。",
            "晓梦惊寒初过雨，寂寞珠帘，问有馀花否。怅望草堂无一语，丹青传得凝情处。"
        ],
        "notes": "",
        "id": "ef7b01fe8860d490a4a2e9c0e494da64"
    },
    {
        "author": "王采",
        "dynasty": "宋",
        "type": "词",
        "rhythmic": "蝶恋花",
        "title": "",
        "preface": "",
        "paragraphs": [
            "燕子来时春未老，红蜡团枝，费尽东君巧。烟雨弄晴芳意恼，雨馀特地残妆好。",
            "斜倚青楼临远道，不管傍人，密共东君笑。都见娇多情不少，丹青传得倾城貌。"
        ],
        "notes": "",
        "id": "343a27264df8faa5824fe113cfa60b6b"
    }
]