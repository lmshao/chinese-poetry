[
    {
        "author": "王羽",
        "dynasty": "宋",
        "type": "诗",
        "rhythmic": "",
        "title": "朝阳岩二首  其一",
        "preface": "",
        "paragraphs": [
            "石岸盘危磴，烟和晓日浓。",
            "长桐应待凤，占水必藏龙。",
            "老树籐多附，层崖路莫从。",
            "平矶看浪没，峭壁任苔封。",
            "箫韵生群籁，岚光簇众峰。",
            "何时有达士，栖此信疏慵。"
        ],
        "notes": "",
        "id": "3e74eb0726b1b9e9c9603814149779a1"
    },
    {
        "author": "王羽",
        "dynasty": "宋",
        "type": "诗",
        "rhythmic": "",
        "title": "朝阳岩二首  其二",
        "preface": "",
        "paragraphs": [
            "东向水西阿，无时景物和。",
            "松阴不映户，晓日在烟萝。",
            "人迹如行少，山禽似语多。",
            "清高知隠者，尘虑自销磨。"
        ],
        "notes": "",
        "id": "1dca98781f4099d66a35cbe444edff85"
    }
]