[
    {
        "author": "吴处厚",
        "dynasty": "宋",
        "type": "诗",
        "rhythmic": "",
        "title": "八咏警戒  其一",
        "preface": "",
        "paragraphs": [
            "慎言浑不畏，言出患常随。",
            "须信机枢发，难容驷马追。",
            "三缄事可见，两舌业当知。",
            "口是起羞本，愿君且再思。"
        ],
        "notes": "",
        "id": "2530bba0837021f694317c2a649da9ee"
    },
    {
        "author": "吴处厚",
        "dynasty": "宋",
        "type": "诗",
        "rhythmic": "",
        "title": "八咏警戒  其二",
        "preface": "",
        "paragraphs": [
            "忍事有何妨，勿令心火扬。",
            "火扬犹可灭，心忿固多伤。",
            "堪叹波罗蜜，可怜歌利王。",
            "从心更从刃，字意好端详。"
        ],
        "notes": "",
        "id": "e52445ee413bf735bf35843361f187a9"
    },
    {
        "author": "吴处厚",
        "dynasty": "宋",
        "type": "诗",
        "rhythmic": "",
        "title": "八咏警戒  其三",
        "preface": "",
        "paragraphs": [
            "国法须遵守，金科尽诏条。",
            "一毫如有犯，三尺不相饶。",
            "岂肯容奸黠，何须恃贵骄。",
            "自然逢吉庆，神理亦昭昭。"
        ],
        "notes": "",
        "id": "9b6384b2dfafa051c4dabd6931fe6065"
    },
    {
        "author": "吴处厚",
        "dynasty": "宋",
        "type": "诗",
        "rhythmic": "",
        "title": "八咏警戒  其四",
        "preface": "",
        "paragraphs": [
            "人非莫举扬，万事且包荒。",
            "殿上便犹掩，车中吐不妨。",
            "在他诚所短，于己有何长。",
            "须是常规检，回头自忖量。"
        ],
        "notes": "",
        "id": "e56a589d8dd324ad28674b752f9a0d45"
    },
    {
        "author": "吴处厚",
        "dynasty": "宋",
        "type": "诗",
        "rhythmic": "",
        "title": "八咏警戒  其五",
        "preface": "",
        "paragraphs": [
            "无私仍克己，克己又无私。",
            "一事兼修饰，终身在省思。",
            "公清多敛怨，高亢易招危。",
            "更切循卑退，方应履坦夷。"
        ],
        "notes": "",
        "id": "e957e331fd4e23fa352a8d204f65b09a"
    },
    {
        "author": "吴处厚",
        "dynasty": "宋",
        "type": "诗",
        "rhythmic": "",
        "title": "八咏警戒  其六",
        "preface": "",
        "paragraphs": [
            "直道更和光，双修誉乃彰。",
            "直须和辅助，和頼直交相。",
            "恃直终多讦，偏和又少刚。",
            "能和又能直，行己自芬芳。"
        ],
        "notes": "",
        "id": "c3919c59fe8bc9da380cc4f86fab1842"
    },
    {
        "author": "吴处厚",
        "dynasty": "宋",
        "type": "诗",
        "rhythmic": "",
        "title": "八咏警戒  其七",
        "preface": "",
        "paragraphs": [
            "此个如端的，除非六句修。",
            "永为几杖诫，更遗子孙谋。",
            "本立方生道，农勤乃有秋。",
            "兹诗虽浅近，至理可推求。"
        ],
        "notes": "",
        "id": "2ff3db77d7e168b943d4baf297527ba3"
    },
    {
        "author": "吴处厚",
        "dynasty": "宋",
        "type": "诗",
        "rhythmic": "",
        "title": "八咏警戒  其八",
        "preface": "",
        "paragraphs": [
            "天应降吉祥，天理本茫茫。",
            "舒惨虽无定，荣枯却有常。",
            "益谦尤效验，福善更昭彰。",
            "笼络无疏漏，恢恢网四张。"
        ],
        "notes": "",
        "id": "2010174ce6f1d8d2c96008df08127955"
    },
    {
        "author": "吴处厚",
        "dynasty": "宋",
        "type": "诗",
        "rhythmic": "",
        "title": "九江琵琶亭",
        "preface": "",
        "paragraphs": [
            "夜泊浔阳宿酒楼，琵琶亭畔荻花秋。",
            "云沉鸟没事已往，月白风清江自流。"
        ],
        "notes": "",
        "id": "f9c3d529c4dbb0cf1488871efa036b38"
    },
    {
        "author": "吴处厚",
        "dynasty": "宋",
        "type": "诗",
        "rhythmic": "",
        "title": "送客西陵",
        "preface": "",
        "paragraphs": [
            "若邪溪畔醉秋风，猎猎船旗照水红。",
            "后夜钱塘酒楼上，梦魂应绕浙江东。"
        ],
        "notes": "",
        "id": "7548a980ece0337c90acf070482c6c4e"
    },
    {
        "author": "吴处厚",
        "dynasty": "宋",
        "type": "诗",
        "rhythmic": "",
        "title": "戏王安国",
        "preface": "",
        "paragraphs": [
            "飞卿昔号温钟夔，思道通俛还魁肥。",
            "江淹善啖笔五色，庾信能文腰十围。",
            "只知外貌乏粉泽，谁料满腹填珠玑。",
            "相逢把酒洛阳社，不管淋漓身上衣。"
        ],
        "notes": "",
        "id": "f05ab5ca912b814bfce49855ca16e344"
    },
    {
        "author": "吴处厚",
        "dynasty": "宋",
        "type": "诗",
        "rhythmic": "",
        "title": "偈一首",
        "preface": "",
        "paragraphs": [
            "是身如泡幻，尽非真实相。",
            "况兹纸上影，妄外更生妄。",
            "到岸不须船，无风休起浪。",
            "唯当清静观，妙法了无象。"
        ],
        "notes": "",
        "id": "eca4ed9982e6d5129f058915da575f26"
    },
    {
        "author": "吴处厚",
        "dynasty": "宋",
        "type": "诗",
        "rhythmic": "",
        "title": "自诸暨抵剡四首  其一",
        "preface": "",
        "paragraphs": [
            "莫叹尘泥汩，且图山水游。",
            "几峰天姥翠，一舸剡溪秋。",
            "不见戴安道，有怀王子猷。",
            "西风无限意，尽属钓鱼舟。"
        ],
        "notes": "",
        "id": "3f2d4a3c9d89f4f7a0d8b8840cafb2c7"
    },
    {
        "author": "吴处厚",
        "dynasty": "宋",
        "type": "诗",
        "rhythmic": "",
        "title": "自诸暨抵剡四首  其二",
        "preface": "",
        "paragraphs": [
            "夷犹双桨去，莫不辨东西。",
            "夕照偏依树，秋光半落溪。",
            "风高一雁小，云薄四天低。",
            "莽荡孤帆卸，水村杨柳堤。"
        ],
        "notes": "",
        "id": "c7fd60dd9174d4c329b1572a22c8e2b7"
    },
    {
        "author": "吴处厚",
        "dynasty": "宋",
        "type": "诗",
        "rhythmic": "",
        "title": "自诸暨抵剡四首  其三",
        "preface": "",
        "paragraphs": [
            "秋渚涵空碧，秋山刷眼青。",
            "排头烟树老，扑面水风腥。",
            "上濑复下濑，长亭仍短亭。",
            "夜船明月好，客梦满流萤。"
        ],
        "notes": "",
        "id": "fe8bdeca91b6b0520b59ea99183bd1ca"
    },
    {
        "author": "吴处厚",
        "dynasty": "宋",
        "type": "诗",
        "rhythmic": "",
        "title": "自诸暨抵剡四首  其四",
        "preface": "",
        "paragraphs": [
            "出得云门路，风凄日夕曛。",
            "船撑鉴湖月，路接沃洲云。",
            "山色周遭见，溪流屈曲分。",
            "一觞还一咏，谁似右将军。"
        ],
        "notes": "",
        "id": "d14193273604d9c9b7c308cdafb9ef09"
    },
    {
        "author": "吴处厚",
        "dynasty": "宋",
        "type": "诗",
        "rhythmic": "",
        "title": "游沃洲山真封院",
        "preface": "",
        "paragraphs": [
            "幼年曾读乐天碑，及壮亦览高僧传。",
            "闻有沃洲风景佳，脚未能到心空羡。",
            "近至新昌披县图，此山乃在吾廐圈。",
            "想像时时挂梦魂，欲一游之念无便。",
            "夜来人报天姥雪，今日趁晴初出县。",
            "酸风瞥瞥吹我须，寒气棱棱刮人面。",
            "半膝短衫翻以轻，独脚小轿快而健。",
            "不知路入幽涧长，但觉山随白云转。",
            "靠昏投宿梅林村，侵卯便过真封院。",
            "新霜滑㳠行李难，一步一拄一回眩。",
            "养马坡前秋草黄，骏骨已埋无复见。",
            "放鹤峰头树影孤，鹤不来归云漫漫。",
            "入门触物皆荒凉，尘几蠹经三五卷。",
            "饿鸦叫噪绕生台，野雀毰毸集寒殿。",
            "老杉千尺惟空腔，犹有枯藤半萦缠。",
            "忆昔江左全盛时，十有八人皆俊彦。",
            "或吟或啸或遨嬉，不觉回头垂缨弁。",
            "林泉耽味久成癖，鱼鸟留连老忘倦。",
            "前有道猷后法潜，锡杖卓泉坚志愿。",
            "晚则道林经构之，左右前后遂完缮。",
            "烟霞一窟直几钱，买醭商量价何贱。",
            "聚徒数百日高谈，供有香花斋有面。",
            "岁时浸久山浸荒，种粟烧畬耕掘遍。",
            "茂林髠𩯝无几存，莽荡周回空一片。",
            "惟余溪水清汪湾，百匹秋光泻寒练。",
            "古今兴废尽如斯，欲去使人还恋恋。"
        ],
        "notes": "",
        "id": "13793569efef65b42263d0730c24750d"
    },
    {
        "author": "吴处厚",
        "dynasty": "宋",
        "type": "诗",
        "rhythmic": "",
        "title": "游五泄山",
        "preface": "",
        "paragraphs": [
            "烟霞一坞两山源，石壁寒垂瀑布泉。",
            "人事是非空缭绕，水声今古自潺湲。",
            "月留吟客眠寒榻，风送樵翁下翠巅。",
            "檀篆未消𬬻火燠，夜长人静好谈禅。"
        ],
        "notes": "",
        "id": "b7abc8e70d8f3bbc87faf21eb6b6449c"
    },
    {
        "author": "吴处厚",
        "dynasty": "宋",
        "type": "诗",
        "rhythmic": "",
        "title": "留题云门山雍熙院",
        "preface": "",
        "paragraphs": [
            "三寺峙若鼎，四山合如环。",
            "偷携野人杖，默叩禅翁关。",
            "草树冬不老，云烟秋更闲。",
            "飘飘物外兴，又逐归禽还。"
        ],
        "notes": "",
        "id": "bd5547d9767b10162007491a9ca38526"
    },
    {
        "author": "吴处厚",
        "dynasty": "宋",
        "type": "诗",
        "rhythmic": "",
        "title": "题王正叔㶏景亭",
        "preface": "",
        "paragraphs": [
            "乱鶑啼处柳飞花，拍拍春流涨晓沙。",
            "正是江南梅子熟，年年离恨寄天涯。"
        ],
        "notes": "",
        "id": "b3b150dac6dafb3e5be4c3f60de7c5da"
    },
    {
        "author": "吴处厚",
        "dynasty": "宋",
        "type": "诗",
        "rhythmic": "",
        "title": "玉京洞",
        "preface": "",
        "paragraphs": [
            "秉烛携筇步步前，玉京迢递访神仙。",
            "四时自有壶中景，一罅都迷物外天。"
        ],
        "notes": "",
        "id": "57c46908b4043be0c25e098b68d08c33"
    },
    {
        "author": "吴处厚",
        "dynasty": "宋",
        "type": "诗",
        "rhythmic": "",
        "title": "郎官湖",
        "preface": "",
        "paragraphs": [
            "郎官湖上郎官游，只教闲客生闲愁。",
            "烟波荡漾四五顷，风月凄凉三百秋。"
        ],
        "notes": "",
        "id": "afcacd20da1a23ccf8093faa4785335b"
    },
    {
        "author": "吴处厚",
        "dynasty": "宋",
        "type": "诗",
        "rhythmic": "",
        "title": "秋兴亭怀古",
        "preface": "",
        "paragraphs": [
            "汉沔当年控上游，孙权曾此困曹刘。",
            "三分霸业千张纸，万古斜阳一钓舟。"
        ],
        "notes": "",
        "id": "6cb2b65ef29200975a407e30f9a77838"
    },
    {
        "author": "吴处厚",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "会景亭高石作层。"
        ],
        "notes": "",
        "id": "346b477b68c192fc294400d178171599"
    },
    {
        "author": "吴处厚",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "江汉滔滔一向东，暮江澄湛夕阳红。"
        ],
        "notes": "",
        "id": "aaed82723e8b883c269f300647c51577"
    },
    {
        "author": "吴处厚",
        "dynasty": "宋",
        "type": "诗",
        "rhythmic": "",
        "title": "句  其三",
        "preface": "",
        "paragraphs": [
            "云共去时天杳杳，雁连来处水茫茫。"
        ],
        "notes": "",
        "id": "23fffa2e16a48054b5bda08342e98f75"
    }
]