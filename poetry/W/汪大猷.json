[
    {
        "author": "汪大猷",
        "dynasty": "宋",
        "type": "诗",
        "rhythmic": "",
        "title": "和姜梅山见寄",
        "preface": "",
        "paragraphs": [
            "投分虽深迹却疏，君居东婺我西湖。",
            "儿曹方喜承毛檄，父执应容效鲤趋。",
            "慨念旧游多宿草，仅余二老见霜须。",
            "诗来唤起相思梦，又向梅山得楷模。"
        ],
        "notes": "",
        "id": "036dd2aecd29b2667cb0df1501ad4a7f"
    },
    {
        "author": "汪大猷",
        "dynasty": "宋",
        "type": "诗",
        "rhythmic": "",
        "title": "通山县寄朱元晦",
        "preface": "",
        "paragraphs": [
            "碧涧环山麓，高低满百家。",
            "途穷疏骑气，县古听蜂衙。",
            "书倩云中雁，歌烦水底蛙。",
            "阳和不择地，随分得春花。"
        ],
        "notes": "",
        "id": "109e3ed646e2b27246dd9651bda46e87"
    },
    {
        "author": "汪大猷",
        "dynasty": "宋",
        "type": "诗",
        "rhythmic": "",
        "title": "题乐天居士诗集后时谪居庐山",
        "preface": "",
        "paragraphs": [
            "居士当年谪九江，高怀往往寓篇章。",
            "多言世上风波恶，不似闲中气味长。",
            "千载声名虽莫及，一时踪迹偶相望。",
            "若容俗驾追遗矩，待看南山结草堂。"
        ],
        "notes": "",
        "id": "389dfed0807cf9748db9f0356ae7cbfc"
    },
    {
        "author": "汪大猷",
        "dynasty": "宋",
        "type": "诗",
        "rhythmic": "",
        "title": "次韵奉答诸公  其一",
        "preface": "",
        "paragraphs": [
            "自入中书不计年，只将方寸作良田。",
            "桑榆物外都无累，桃李人家賸有缘。",
            "放意不妨娱绿野，勒功何必向燕然。",
            "姓名元在丹台上，千岁徜徉小洞天。"
        ],
        "notes": "",
        "id": "60958ea48da10d57ef51215705f9b604"
    },
    {
        "author": "汪大猷",
        "dynasty": "宋",
        "type": "诗",
        "rhythmic": "",
        "title": "次韵奉答诸公  其二",
        "preface": "",
        "paragraphs": [
            "衰年已过纵心期，安得聪明及往时。",
            "既老固应全晚节，虽贫岂暇计留资。",
            "元非矫饰求为异，自是行藏要合宜。",
            "曾记诗僧林下约，为将踪迹报渠知。"
        ],
        "notes": "",
        "id": "f524e0b682b41027234cc374ccd2a864"
    },
    {
        "author": "汪大猷",
        "dynasty": "宋",
        "type": "诗",
        "rhythmic": "",
        "title": "题袁右丞滋像",
        "preface": "",
        "paragraphs": [
            "金玉相辉满画扉，高风未许一行题。",
            "五朝冠盖联朱紫，八代文章焕壁奎。",
            "四老德推商皓并，群英名许鲁贤齐。",
            "凭将世谱从头看，道此真源出道溪。"
        ],
        "notes": "",
        "id": "39ef52289212cf6f15f58cfee2a656f1"
    }
]