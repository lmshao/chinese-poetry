[
    {
        "author": "汪兼山",
        "dynasty": "宋",
        "type": "诗",
        "rhythmic": "",
        "title": "黄山遇雨  其一",
        "preface": "",
        "paragraphs": [
            "谁能炼得娲皇石，我亦叫开阊阖门。",
            "早起蒙天微一笑，依然云气薄昆仑。"
        ],
        "notes": "",
        "id": "4fd509518e88e2649e8fe4f5f25ad531"
    },
    {
        "author": "汪兼山",
        "dynasty": "宋",
        "type": "诗",
        "rhythmic": "",
        "title": "黄山遇雨  其二",
        "preface": "",
        "paragraphs": [
            "碑翻荐福雷轰碎，舟近蓬莱风勒回。",
            "山意有余还不尽，青鞋留待后游来。"
        ],
        "notes": "",
        "id": "2276abaf2ea118fe57e5014b35210fbe"
    },
    {
        "author": "汪兼山",
        "dynasty": "宋",
        "type": "诗",
        "rhythmic": "",
        "title": "黄山遇雨  其三",
        "preface": "",
        "paragraphs": [
            "乾坤老我头先白，山水无情眼自青。",
            "三十六峰藏不得，小窗趺坐看图经。"
        ],
        "notes": "",
        "id": "bae57ae63b1bb79e43289cce9c1f1a8a"
    }
]