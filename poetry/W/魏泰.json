[
    {
        "author": "魏泰",
        "dynasty": "宋",
        "type": "诗",
        "rhythmic": "",
        "title": "龙兴仁王佛舍携酒肴纳凉联句十六韵",
        "preface": "",
        "paragraphs": [
            "宿雨且初霁，微凉吹广庭。",
            "嘉宾忽相遇，午梦惊扣扃。",
            "长松森翠影，修竹参青冥。",
            "飘云度空急，残日穿林明。",
            "幽墙隔江浦，远屿定风舲。",
            "城市厌烦暑，山樊念伶俜。",
            "角巾代公绂，草具逾侯鲭。",
            "园实摘的皪，厨酝斟晶荧。",
            "烹鲜缩颈大，海错著器腥。",
            "笑谈得真乐，采撷逢幽馨。",
            "云阴剥初霁，夕岚收远青。",
            "窻卧忆元亮，诗成怀景升。",
            "日须河朔饮，当解高阳酲。",
            "烦襟顿忘释，嘉咏不少停。",
            "𬮱阇发严鼓，穹碧垂繁星。",
            "一笑跨鞍去，奚论楚人醒。"
        ],
        "notes": "",
        "id": "6549b8febdf8a96e1b23252b406c23e4"
    },
    {
        "author": "魏泰",
        "dynasty": "宋",
        "type": "诗",
        "rhythmic": "",
        "title": "挽王平甫二首  其一",
        "preface": "",
        "paragraphs": [
            "海内文章杰，朝廷亮直闻。",
            "黄琼起处士，子夏遽修文。",
            "贝锦生迁怒，江湖久离群。",
            "伤心王佐略，不得致华勋。"
        ],
        "notes": "",
        "id": "95c1b884c3b4c4620d9dd0ab4e43a3b9"
    },
    {
        "author": "魏泰",
        "dynasty": "宋",
        "type": "诗",
        "rhythmic": "",
        "title": "挽王平甫二首  其二",
        "preface": "",
        "paragraphs": [
            "今日临风泪，萧萧似绠縻。",
            "空怀徐穉絮，谁立郑玄碑。",
            "无力酬推毂，平时愤抵巇。",
            "何人令枉状，路粹岂能为。"
        ],
        "notes": "",
        "id": "8948d6f7c8e977618e5a358f8b8dbfdb"
    },
    {
        "author": "魏泰",
        "dynasty": "宋",
        "type": "诗",
        "rhythmic": "",
        "title": "题黄鲁直集",
        "preface": "",
        "paragraphs": [
            "端求古人遗，琢抉手不停。",
            "方其拾机羽，往往失鹏鲸。"
        ],
        "notes": "",
        "id": "5846d1e459695c02254ac6885277cb92"
    },
    {
        "author": "魏泰",
        "dynasty": "宋",
        "type": "诗",
        "rhythmic": "",
        "title": "荆门别张天觉",
        "preface": "",
        "paragraphs": [
            "秋风十驿望台星，想见冰壶照坐清。",
            "零雨已回公旦驾，挽须聊听野王筝。",
            "三朝元老心方壮，四海苍生耳已倾。",
            "白发故人来一别，却归林下看升平。"
        ],
        "notes": "",
        "id": "777196369b7a8358ef6aec1cd359b990"
    },
    {
        "author": "魏泰",
        "dynasty": "宋",
        "type": "诗",
        "rhythmic": "",
        "title": "诗一首",
        "preface": "",
        "paragraphs": [
            "博山烧沉水，烟烬气不灭。",
            "日暮白门前，杨花散成雪。"
        ],
        "notes": "",
        "id": "c0efa10248fa4913018063ce73119b91"
    },
    {
        "author": "魏泰",
        "dynasty": "宋",
        "type": "诗",
        "rhythmic": "",
        "title": "赠韦公",
        "preface": "",
        "paragraphs": [
            "韦公八十余，位至六尚书。",
            "五福惟无富，一生谁得如。",
            "桂枝攀最久，兰省出仍初。"
        ],
        "notes": "",
        "id": "69b9e09106e97332b5181728479e2af6"
    },
    {
        "author": "魏泰",
        "dynasty": "宋",
        "type": "诗",
        "rhythmic": "",
        "title": "朝阳洞",
        "preface": "",
        "paragraphs": [
            "七凿混沌死，万变从此生。",
            "海水能几何，呿口下混鲸。",
            "归期不可晚，霜日背林明。"
        ],
        "notes": "",
        "id": "33fff7b8d5b70aab100afaa90a8fb8b4"
    },
    {
        "author": "魏泰",
        "dynasty": "宋",
        "type": "诗",
        "rhythmic": "",
        "title": "寄米元章",
        "preface": "",
        "paragraphs": [
            "绿野风回草偃波，方塘疏雨净倾荷。",
            "几年萧寺书红叶，一日山阴换白鹅。",
            "湘浦夕同要月醉，泂湖还忆扣舷歌。",
            "缁衣化尽故山去，白发相思一倍多。"
        ],
        "notes": "",
        "id": "161624da79d8ceb78268add26123e599"
    },
    {
        "author": "魏泰",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "麻源山压盱江水，高楼迥对江山起。"
        ],
        "notes": "",
        "id": "f9a6d82dfe35a3d63855a8330dc1bdaf"
    },
    {
        "author": "魏泰",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "兰汀蕙浦入平芜，天远孤帆望中灭。",
            "屈平宋玉情不尽，千古依然在风月。"
        ],
        "notes": "",
        "id": "a067eaa00bf9d97f24c6c9f56a9e5235"
    },
    {
        "author": "魏泰",
        "dynasty": "宋",
        "type": "诗",
        "rhythmic": "",
        "title": "句  其三",
        "preface": "",
        "paragraphs": [
            "石城同学断空残照，白雪非人只丽谯。"
        ],
        "notes": "",
        "id": "4b60dccfe2207f19f222bed46094759c"
    },
    {
        "author": "魏泰",
        "dynasty": "宋",
        "type": "诗",
        "rhythmic": "",
        "title": "句  其四",
        "preface": "",
        "paragraphs": [
            "白雪楼高压晓霓，楼下波光数毛髪。",
            "邦君登楼赋万景，景与清吟相皎洁。"
        ],
        "notes": "",
        "id": "6e4a382b20e118aa1e6babdeb87fff9f"
    }
]