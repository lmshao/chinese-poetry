[
    {
        "author": "王易简",
        "dynasty": "宋",
        "type": "诗",
        "rhythmic": "",
        "title": "咏保母帖",
        "preface": "",
        "paragraphs": [
            "黄𨸂断刻得者谁，双松下殉方壶螭。",
            "其文记述保母李，云是大令之所为。",
            "点画安知尚年少，笔不可掣从儿时。",
            "当其翰墨托久计，异哉岁月如前期。",
            "为怜樵人巧收拾，岂无行道犹嗟咨。",
            "残砖裹送平原家，阅古众帖奚独遗。",
            "穷诹远引商是非，具眼落落多传疑。",
            "尘埃尺纸拂陈迹，闻君好事卷赠之。",
            "简编无端发汲冢，陵谷何年沈岘碑。",
            "坐中赏识本易厌，世外隠伏劳旁窥。",
            "骚人胜士一朝玩，孝子慈孙千古悲。",
            "君不见钟侯书法亦大奇，下穿墟墓求其师。"
        ],
        "notes": "",
        "id": "85e50076650b9090347b3118dbe69d08"
    },
    {
        "author": "王易简",
        "dynasty": "宋",
        "type": "诗",
        "rhythmic": "",
        "title": "九锁山十咏  其一",
        "preface": "",
        "paragraphs": [
            "萧洒殊庭西，玉室青孱颜。",
            "华阳隠邃道，元盖浮尘寰。",
            "𬘘𬘘天鼓鸣，烂烂岩屋斑。",
            "谁悬隔凡石，此已非人间。",
            "群仙本容物，为我开重关。"
        ],
        "notes": "",
        "id": "baefce218f58770e2f34e91c48eefe52"
    },
    {
        "author": "王易简",
        "dynasty": "宋",
        "type": "诗",
        "rhythmic": "",
        "title": "九锁山十咏  其二",
        "preface": "",
        "paragraphs": [
            "风烟谷口亭，岩穴神仙宅。",
            "迳回閟天光，云湿滴乳液。",
            "宝盖遥当空，篝火忽奇迹。",
            "不见茹芝人，残枰弃黑白。",
            "跻攀幸有逢，筋力何足惜。"
        ],
        "notes": "",
        "id": "fce71ae37d864e353aa561d2158b95d8"
    },
    {
        "author": "王易简",
        "dynasty": "宋",
        "type": "诗",
        "rhythmic": "",
        "title": "九锁山十咏  其三",
        "preface": "",
        "paragraphs": [
            "凤兮尔何来，翙翙鸣高岗。",
            "山风度玉箫，竹实丰糇粮。",
            "至今嶙峋石，如作毛羽翔。",
            "深溪阻造极，悬磴聊褰裳。",
            "踟蹰不忍下，树杪青天长。"
        ],
        "notes": "",
        "id": "679b83b5abed1f6d5d1020517340398e"
    },
    {
        "author": "王易简",
        "dynasty": "宋",
        "type": "诗",
        "rhythmic": "",
        "title": "九锁山十咏  其四",
        "preface": "",
        "paragraphs": [
            "晴矼步清空，洞户抚巀嶭。",
            "何年出水龙，张口见齿舌。",
            "相传此得名，灵骨蜕如雪。",
            "岂其风霆化，诘曲余故穴。",
            "想当夜半归，九锁一时掣。"
        ],
        "notes": "",
        "id": "11ff2a2af4c193c9484f0f447d9455bd"
    },
    {
        "author": "王易简",
        "dynasty": "宋",
        "type": "诗",
        "rhythmic": "",
        "title": "九锁山十咏  其五",
        "preface": "",
        "paragraphs": [
            "绝壁中嵌空，秀石下插地。",
            "缅怀玉局仙，于此冠盖萃。",
            "云泉俨昨游，卉木遗古意。",
            "青山日迎客，何者传姓字。",
            "斯人千载名，揽胜乃余事。"
        ],
        "notes": "",
        "id": "65764e072d07d1ca2d4eb3ce359b68ea"
    },
    {
        "author": "王易简",
        "dynasty": "宋",
        "type": "诗",
        "rhythmic": "",
        "title": "九锁山十咏  其六",
        "preface": "",
        "paragraphs": [
            "古来得道人，一往无留踪。",
            "胡为恋幽绝，努力抗祖龙。",
            "冠簪宛如刻，藓蔓不敢封。",
            "形化影未灭，石坚诚可通。",
            "灵仙去已遥，聊尔惊凡庸。"
        ],
        "notes": "",
        "id": "508ed05f6cbab4648287f055dd599684"
    },
    {
        "author": "王易简",
        "dynasty": "宋",
        "type": "诗",
        "rhythmic": "",
        "title": "九锁山十咏  其七",
        "preface": "",
        "paragraphs": [
            "行云倏变灭，本作须臾期。",
            "山灵护清气，英英幻真姿。",
            "旧雨洗犹在，高风吹不移。",
            "触石有动意，出岫无还时。",
            "扶桑如可薪，炼此白玉芝。"
        ],
        "notes": "",
        "id": "72c2acdb1f3108f92e701cf12e5e1403"
    },
    {
        "author": "王易简",
        "dynasty": "宋",
        "type": "诗",
        "rhythmic": "",
        "title": "九锁山十咏  其八",
        "preface": "",
        "paragraphs": [
            "岚阴四围合，涧水数折流。",
            "试手翻碧海，卷雨来青虬。",
            "静躁为人役，蓄泄同神谋。",
            "长歌亭上诗，飞仙不可留。",
            "倚栏天风寒，问信骑鲸游。"
        ],
        "notes": "",
        "id": "f533fcb8f94d628d1465c527fd95115c"
    },
    {
        "author": "王易简",
        "dynasty": "宋",
        "type": "诗",
        "rhythmic": "",
        "title": "九锁山十咏  其九",
        "preface": "",
        "paragraphs": [
            "天吴泣海枯，化石空山中。",
            "陵谷历千变，倒倚蓬莱风。",
            "铁壁立峭绝，縠波漾玲珑。",
            "前岩寄游屧，大巧藏神功。",
            "素屏三十丈，画手谁与同。"
        ],
        "notes": "",
        "id": "4d193305f0114eb8ad61e613b7842ca6"
    },
    {
        "author": "王易简",
        "dynasty": "宋",
        "type": "诗",
        "rhythmic": "",
        "title": "九锁山十咏  其一○",
        "preface": "",
        "paragraphs": [
            "泠泠珮行空，湛湛镜无滓。",
            "至洁漱岩骨，余润蒸石髓。",
            "山上真人居，鼎灶长不毁。",
            "犹闻洗药香，渐作落花水。",
            "临流且勿尝，清音濯幽耳。"
        ],
        "notes": "",
        "id": "fa457c1c606b754ed549dd8663015b47"
    },
    {
        "author": "王易简",
        "dynasty": "宋",
        "type": "诗",
        "rhythmic": "",
        "title": "题高房山夜山图",
        "preface": "",
        "paragraphs": [
            "高侯妙笔生夜光，李侯正倚斗牛旁。",
            "凄凉看尽吴山月，玉镜台前翠凤凰。"
        ],
        "notes": "",
        "id": "77abf4645abdc103c7f6902455d4f5af"
    },
    {
        "author": "王易简",
        "dynasty": "宋",
        "type": "诗",
        "rhythmic": "",
        "title": "游宝林寺",
        "preface": "",
        "paragraphs": [
            "玄度存遗迹，玄英有旧诗。",
            "城中独高处，雪后最佳时。",
            "拂壁书行纪，逢僧问故祠。",
            "阑干频徙倚，不奈朔风吹。"
        ],
        "notes": "",
        "id": "e2699bd5f1a8e75d35af359445d867f4"
    },
    {
        "author": "王易简",
        "dynasty": "宋",
        "type": "诗",
        "rhythmic": "",
        "title": "题大像",
        "preface": "",
        "paragraphs": [
            "□□未生时，先有此石岩。",
            "一从下生已，□□□□□。",
            "初发混沌窍，吐尽龙宫函。",
            "嗟□□□□，巍坐当空嵌。",
            "按足大地动，□□□魔芟。",
            "丹青架楼阁，仅免苔藓缄。",
            "上方见顶相，下方仰裙衫。",
            "谁如福智人，独脱神鬼监。",
            "龛灯集烟燿，天花坠云衔。",
            "我行岂不遥，迫此十口馋。",
            "叩门觅津梁，忽臯大力帆。",
            "善哉此方俗，不解走巫咸。",
            "仰佛何拳拳，盥佛何掺掺。",
            "灵石兆三生，神感浃至诚。",
            "我出唁佛语，谁能知圣凡。"
        ],
        "notes": "",
        "id": "f5fe9769a0418a52cc5405a618d89f42"
    }
]