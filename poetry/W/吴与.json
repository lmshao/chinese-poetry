[
    {
        "author": "吴与",
        "dynasty": "宋",
        "type": "诗",
        "rhythmic": "",
        "title": "白云亭",
        "preface": "",
        "paragraphs": [
            "高城顿崇冈，上与白云遇。",
            "昔贤此登临，怀古得佳句。",
            "结亭自何人，岁月更已屡。",
            "古篆仅存名，颓簷飒将仆。",
            "我来访遗踪，环赏惬幽趣。",
            "鸠工扶垫陧，选木换隳蠹。",
            "津梁五道人，悉力愿相赴。",
            "经营未终月，突兀见翚翥。",
            "英英苍梧云，朝莫此屯聚。",
            "时从南山来，倏向高岩去。",
            "去来本无心，虚亭日新故。",
            "因之望故乡，更识亲闱处。",
            "南山互牵情，凭阑目空注。"
        ],
        "notes": "",
        "id": "e15f1591c10d9cba31166734b67d971b"
    },
    {
        "author": "吴与",
        "dynasty": "宋",
        "type": "诗",
        "rhythmic": "",
        "title": "南楼寺",
        "preface": "",
        "paragraphs": [
            "灵鹫飞来处，南楼敞梵宫。",
            "僧归明月下，人在白云中。",
            "洗钵泉源近，传灯宝积通。",
            "坐依龙象晚，钟磬满松风。"
        ],
        "notes": "",
        "id": "90ac878fbfb2eab7014ddb51ee5fe870"
    },
    {
        "author": "吴与",
        "dynasty": "宋",
        "type": "诗",
        "rhythmic": "",
        "title": "七星坛",
        "preface": "",
        "paragraphs": [
            "众山重叠势如环，地古基平数亩宽。",
            "山客曾留双燕履，古松犹锁七星坛。",
            "深林产药人难老，碧洞藏龙气自寒。",
            "丹灶久空遗迹在，冢中曾见旧衣冠。"
        ],
        "notes": "",
        "id": "406a04e2d7be49cd4161b13500a9de60"
    }
]