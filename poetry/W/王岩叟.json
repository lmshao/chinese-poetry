[
    {
        "author": "王岩叟",
        "dynasty": "宋",
        "type": "诗",
        "rhythmic": "",
        "title": "柳花",
        "preface": "",
        "paragraphs": [
            "银毬抛出翠烟深，聚散高低不自禁。",
            "飘去长郊迎暖日，飞来深院怯春阴。"
        ],
        "notes": "",
        "id": "e0afc1179a7bbe8c6123b56645c8a5c8"
    },
    {
        "author": "王岩叟",
        "dynasty": "宋",
        "type": "诗",
        "rhythmic": "",
        "title": "芡",
        "preface": "",
        "paragraphs": [
            "水精冷浸碧丛玉，琉璃涌出青毛猬。",
            "何人采得离波澜，劈破颗颗生光寒。"
        ],
        "notes": "",
        "id": "d557724f7190d48e5b69b7bbd6c762bd"
    },
    {
        "author": "王岩叟",
        "dynasty": "宋",
        "type": "诗",
        "rhythmic": "",
        "title": "和公齐临替有感见寄",
        "preface": "",
        "paragraphs": [
            "孤宦边城遇众贤，及瓜能不动依然。",
            "风号古木叶堆地，云搅遥山水拍天。",
            "篱菊开时寒有信，宾鸿过后暑无权。",
            "古今惜别君须念，乘暇何妨倒酒船。"
        ],
        "notes": "",
        "id": "8f6fbca07eb45b2dff2bb19abf0f3a9c"
    },
    {
        "author": "王岩叟",
        "dynasty": "宋",
        "type": "诗",
        "rhythmic": "",
        "title": "扬州感旧",
        "preface": "",
        "paragraphs": [
            "隠隠芜城枕碧流，繁华曾是帝王州。",
            "一声水调满明月，十里春风半画楼。",
            "白鸟不离图上去，江云长在鉴中游。",
            "废兴屈指千年事，何异行人寄传邮。"
        ],
        "notes": "",
        "id": "4179767eaecff16bc085432f132ad8e5"
    },
    {
        "author": "王岩叟",
        "dynasty": "宋",
        "type": "诗",
        "rhythmic": "",
        "title": "望钓台",
        "preface": "",
        "paragraphs": [
            "桐江快人眼，江水绿于苔。",
            "一棹中流去，千山两岸来。",
            "风摇黄叶落，潮卷白沙开。",
            "欲问严陵事，云中望钓台。"
        ],
        "notes": "",
        "id": "0c858a3216bdcf628aeef9f56d6df6fe"
    },
    {
        "author": "王岩叟",
        "dynasty": "宋",
        "type": "诗",
        "rhythmic": "",
        "title": "延庆寺",
        "preface": "",
        "paragraphs": [
            "龙影函潭寺已空，惟余翠竹混青松。",
            "路穷西北无他景。"
        ],
        "notes": "",
        "id": "5e37b090b0ee107408d703e50e366c22"
    },
    {
        "author": "王岩叟",
        "dynasty": "宋",
        "type": "诗",
        "rhythmic": "",
        "title": "驾幸太学",
        "preface": "",
        "paragraphs": [
            "享余精意焕龙章，就促銮舆视上庠。",
            "亿万圜观人作堵，三千迎拜士成行。",
            "虚心访道资洪业，异礼尊儒冠百王。",
            "四海向风知自劝，足应愚鲁亦升堂。"
        ],
        "notes": "",
        "id": "fb407663c74a405d551c0eaa0c9d2109"
    },
    {
        "author": "王岩叟",
        "dynasty": "宋",
        "type": "诗",
        "rhythmic": "",
        "title": "存目  其一",
        "preface": "",
        "paragraphs": [
            "诗题：陪孙之翰太博登成都楼首句：龊龊古之人。"
        ],
        "notes": "",
        "id": "2099db9f6216e1c5575e21ac98b287ef"
    },
    {
        "author": "王岩叟",
        "dynasty": "宋",
        "type": "诗",
        "rhythmic": "",
        "title": "存目  其二",
        "preface": "",
        "paragraphs": [
            "诗题：雾山首句：雾山环合自云川。"
        ],
        "notes": "",
        "id": "26ce54681e3a24bfb07785b7fa3725f6"
    }
]