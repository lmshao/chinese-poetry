[
    {
        "author": "王尚恭",
        "dynasty": "宋",
        "type": "诗",
        "rhythmic": "",
        "title": "耆英会诗",
        "preface": "",
        "paragraphs": [
            "端朝风望两台星，珪组参差又十人。",
            "八百乔年余总数，一千熙运遇良辰。",
            "席间韵语皆非俗，图上形容尽得真。",
            "胜事主盟开府盛，误容衰薄混清尘。",
            "服许便衣更野逸，坐从齿列似天伦。",
            "二公笑语增和气，夜久盘花旋发春。"
        ],
        "notes": "",
        "id": "24431307e3c8ce08614ee51f7f076a04"
    },
    {
        "author": "王尚恭",
        "dynasty": "宋",
        "type": "诗",
        "rhythmic": "",
        "title": "和",
        "preface": "",
        "paragraphs": [
            "窝名安乐已诙谐，更赋新诗讼所乖。",
            "岂以达为贤事业，自知安是道梯阶。",
            "权门富室先藏迹，好景良朋亦放怀。",
            "应照先生纯粹处，肯挥妙墨记西斋。"
        ],
        "notes": "",
        "id": "faad80ffad3c620d0b1a6466c8f01b8c"
    }
]