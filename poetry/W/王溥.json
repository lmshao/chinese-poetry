[
    {
        "author": "王溥",
        "dynasty": "唐",
        "type": "诗",
        "rhythmic": "",
        "title": "谢进士张翼投诗两轴",
        "preface": "",
        "paragraphs": [
            "清河诗客本贤良，惠我新吟六十章。",
            "格调宛同罗给事，功夫深似贾司仓。",
            "登山始觉天高广，到海方知浪渺茫。",
            "好去蟾宫是归路，明年应折桂枝香。",
            "（见《宋诗纪事》引宋张齐贤《洛阳搢绅旧闻记》。",
            "）（见《洛阳缙绅旧闻记》卷一《陶副车求荐见忌》。",
            "）。"
        ],
        "notes": "",
        "id": "8f9a543712633f04ddf262d9bf7fe86b"
    },
    {
        "author": "王溥",
        "dynasty": "唐",
        "type": "诗",
        "rhythmic": "",
        "title": "咏牡丹",
        "preface": "",
        "paragraphs": [
            "枣花至小能成实，桑叶虽柔解吐丝。",
            "堪笑牡丹如斗大，不成一事又空枝。",
            "（见《宋诗纪事》引《历代吟谱》。",
            "见明刻本《吟窗杂录》卷三十三《历代吟谱》。",
            "）。"
        ],
        "notes": "",
        "id": "69e441855b47a9bdada183255f5e42a4"
    },
    {
        "author": "王溥",
        "dynasty": "唐",
        "type": "诗",
        "rhythmic": "",
        "title": "和座主王公仁裕见贺入相诗（题拟）",
        "preface": "",
        "paragraphs": [
            "挥毫文战偶搴旗，待诏金华亦偶为。",
            "白社遽当宗伯选，赤心旋遇圣人知。",
            "九霄得路荣虽极，三接承恩出每迟。",
            "职在台司多少暇，亲师不及舞雩时。",
            "（见《广卓异记》卷六，又见《增修诗话总龟》卷十四引。",
            "）。"
        ],
        "notes": "",
        "id": "23bdc1cbda8618cd733cff8b28dfc5cb"
    },
    {
        "author": "王溥",
        "dynasty": "唐",
        "type": "诗",
        "rhythmic": "",
        "title": "寄邓洵美",
        "preface": "",
        "paragraphs": [
            "衡阳归鴈别重湖，衘到同人一纸书。",
            "忽见姓名双泪落，不知消息十年余。",
            "彩衣我已登黄合，白社君犹葺旧居。",
            "南望荆门千里外，暮云重叠满晴虚。",
            "（见前书同卷引《雅言系述》。",
            "）。"
        ],
        "notes": "",
        "id": "c6a6238337a1d624f677cec4b88cb5df"
    },
    {
        "author": "王溥",
        "dynasty": "唐",
        "type": "诗",
        "rhythmic": "",
        "title": "在翰林时作",
        "preface": "",
        "paragraphs": [
            "两制职官三十客，自怜荣耀老莱衣。",
            "（见乐史《广卓异记》卷五。",
            "）。"
        ],
        "notes": "",
        "id": "6dc3428a5b6b48f222363dd66dfb260a"
    }
]