[
    {
        "author": "汪革",
        "dynasty": "宋",
        "type": "诗",
        "rhythmic": "",
        "title": "寄谢无逸",
        "preface": "",
        "paragraphs": [
            "问讯江南谢康乐，溪堂春木想扶疏。",
            "高谈何日看挥麈，安步从来可当车。",
            "但得丹霞访庞老，何须狗监荐相如。",
            "新年更励于陵节，妻子同鉏五亩蔬。"
        ],
        "notes": "",
        "id": "cb6fbd7360b5e7ab8057f3d92f076cae"
    },
    {
        "author": "汪革",
        "dynasty": "宋",
        "type": "诗",
        "rhythmic": "",
        "title": "和吕居仁春日",
        "preface": "",
        "paragraphs": [
            "晏坐黉堂一事无，居官萧散似相如。",
            "偶违浊酒风前约，不见繁英雨后疏。"
        ],
        "notes": "",
        "id": "37ae444e09f50e5d6ea72eb0b5fbb75a"
    },
    {
        "author": "汪革",
        "dynasty": "宋",
        "type": "诗",
        "rhythmic": "",
        "title": "代荥阳公作张先生哀词",
        "preface": "",
        "paragraphs": [
            "惟古制行，必中庸兮。",
            "降及末世，戾不通兮。",
            "首阳柱下，更拙工兮。"
        ],
        "notes": "",
        "id": "ea3c62747913863ad8d811d66cb8a000"
    },
    {
        "author": "汪革",
        "dynasty": "宋",
        "type": "诗",
        "rhythmic": "",
        "title": "贤女浦  其一",
        "preface": "",
        "paragraphs": [
            "贤女标名几度秋，行人抚事至今愁。",
            "湘云楚雨知何处，月冷风悲江自流。"
        ],
        "notes": "",
        "id": "bccd32caa176afaccbeacff110c6cf3b"
    },
    {
        "author": "汪革",
        "dynasty": "宋",
        "type": "诗",
        "rhythmic": "",
        "title": "贤女浦  其二",
        "preface": "",
        "paragraphs": [
            "女子能留身后名，包羞忍耻漫公卿。",
            "可怜呜咽滩头水，浑似曹娥江上声。"
        ],
        "notes": "",
        "id": "81509effb294b836a5f9bc2ca03ea2bc"
    },
    {
        "author": "汪革",
        "dynasty": "宋",
        "type": "诗",
        "rhythmic": "",
        "title": "岁暮书堂",
        "preface": "",
        "paragraphs": [
            "霜重阶铺纨，风凛肌生粟。",
            "心庄耳目清，思虑无由俗。"
        ],
        "notes": "",
        "id": "158d48027c14574cc83c0289442b5a2f"
    },
    {
        "author": "汪革",
        "dynasty": "宋",
        "type": "诗",
        "rhythmic": "",
        "title": "诗一首",
        "preface": "",
        "paragraphs": [
            "富贵空中花，文章木上瘿。",
            "要知真实地，惟有华严境。"
        ],
        "notes": "",
        "id": "71e5115acc55a5cfbdfbe90d8e8ecd38"
    },
    {
        "author": "汪革",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "釜星晚杂出，雨脚晨可歇。"
        ],
        "notes": "",
        "id": "0b83041ce59b158ffa738c30f78dd996"
    },
    {
        "author": "汪革",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "紫闼青云俱未遂。"
        ],
        "notes": "",
        "id": "6ce239971b35c1be315cf858c1fb9311"
    }
]