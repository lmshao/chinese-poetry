[
    {
        "author": "汪革",
        "dynasty": "宋",
        "type": "诗",
        "rhythmic": "",
        "title": "寄谢无逸",
        "preface": "",
        "paragraphs": [
            "问讯江南谢康乐，溪堂春木想扶疏。",
            "高谈何日看挥麈，安步从来可当车。",
            "但得丹霞访庞老，何须狗监荐相如。",
            "新年更励于陵节，妻子同鉏五亩蔬。"
        ],
        "notes": "",
        "id": "7e9127b62c7811c2c7e5232ab7bfbfd1"
    },
    {
        "author": "汪革",
        "dynasty": "宋",
        "type": "诗",
        "rhythmic": "",
        "title": "和吕居仁春日",
        "preface": "",
        "paragraphs": [
            "晏坐黉堂一事无，居官萧散似相如。",
            "偶违浊酒风前约，不见繁英雨后疏。"
        ],
        "notes": "",
        "id": "ee58cab701266b577b140c56779bb116"
    },
    {
        "author": "汪革",
        "dynasty": "宋",
        "type": "诗",
        "rhythmic": "",
        "title": "代荥阳公作张先生哀词",
        "preface": "",
        "paragraphs": [
            "惟古制行，必中庸兮。",
            "降及末世，戾不通兮。",
            "首阳柱下，更拙工兮。"
        ],
        "notes": "",
        "id": "9a25cd80d2399cd47a4c8fba5245255c"
    },
    {
        "author": "汪革",
        "dynasty": "宋",
        "type": "诗",
        "rhythmic": "",
        "title": "贤女浦  其一",
        "preface": "",
        "paragraphs": [
            "贤女标名几度秋，行人抚事至今愁。",
            "湘云楚雨知何处，月冷风悲江自流。"
        ],
        "notes": "",
        "id": "fd96a65a5a2dc3ef37ac75c45bda908e"
    },
    {
        "author": "汪革",
        "dynasty": "宋",
        "type": "诗",
        "rhythmic": "",
        "title": "贤女浦  其二",
        "preface": "",
        "paragraphs": [
            "女子能留身后名，包羞忍耻漫公卿。",
            "可怜呜咽滩头水，浑似曹娥江上声。"
        ],
        "notes": "",
        "id": "4351a8af375fe740a76317a6f9ce18c7"
    },
    {
        "author": "汪革",
        "dynasty": "宋",
        "type": "诗",
        "rhythmic": "",
        "title": "岁暮书堂",
        "preface": "",
        "paragraphs": [
            "霜重阶铺纨，风凛肌生粟。",
            "心庄耳目清，思虑无由俗。"
        ],
        "notes": "",
        "id": "e8044ed633809e6948a0e8e8d0e9ae0e"
    },
    {
        "author": "汪革",
        "dynasty": "宋",
        "type": "诗",
        "rhythmic": "",
        "title": "诗一首",
        "preface": "",
        "paragraphs": [
            "富贵空中花，文章木上瘿。",
            "要知真实地，惟有华严境。"
        ],
        "notes": "",
        "id": "054e62da68fb6ae1e333b737ae41261e"
    },
    {
        "author": "汪革",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "釜星晚杂出，雨脚晨可歇。"
        ],
        "notes": "",
        "id": "34bd93fef408d41890bee697602c6ea0"
    },
    {
        "author": "汪革",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "紫闼青云俱未遂。"
        ],
        "notes": "",
        "id": "decd7f89325564af9bcbf99814166163"
    }
]