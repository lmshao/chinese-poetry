[
    {
        "author": "王从之",
        "dynasty": "宋",
        "type": "诗",
        "rhythmic": "",
        "title": "忆李之纯三首  其一",
        "preface": "",
        "paragraphs": [
            "幼岁求真契，中年得伟人。",
            "倾怀当一面，投分许终身。",
            "灯火谈玄夜，莺花逐胜春。",
            "何时重一笑，胸次欲生尘。"
        ],
        "notes": "",
        "id": "3863c71d39d4bcce6ae56b3586736300"
    },
    {
        "author": "王从之",
        "dynasty": "宋",
        "type": "诗",
        "rhythmic": "",
        "title": "忆李之纯三首  其二",
        "preface": "",
        "paragraphs": [
            "面目三年隔，音传万里遥。",
            "宦途俱蹭蹬，日事各萧条。",
            "志大谋常拙，身孤道亦消。",
            "本无当世用，隐处会相招。"
        ],
        "notes": "",
        "id": "449d8db85f0ffcf0086492f4a20da392"
    },
    {
        "author": "王从之",
        "dynasty": "宋",
        "type": "诗",
        "rhythmic": "",
        "title": "忆李之纯三首  其三",
        "preface": "",
        "paragraphs": [
            "隽气倾天下，高情到古今。",
            "啣杯曼卿放，下笔老坡神。",
            "时论谁优劣，人材自屈伸。",
            "穷愁须理遣，不必泪沾巾。"
        ],
        "notes": "",
        "id": "0204287a5ce5fcd0c818d9ac1e302eea"
    }
]