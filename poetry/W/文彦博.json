[
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "游紫云洞",
        "preface": "",
        "paragraphs": [
            "同登青云梯，远访紫云洞。",
            "黄冠既前导，绛鞲亦后从。",
            "幽奇素所希，险绝曾无恐。",
            "况此岩谷游，不知双舄重。",
            "摄衣叩洞户，肃若心神悚。",
            "两崖势相嵚，左右如抱拥。",
            "万木傍森罗，一水中汹涌。",
            "信哉天下奇，岂适谷间用。",
            "赏景未尽兴，向夕遽旋踵。",
            "飘然御风行，恍若游仙梦。",
            "异日期再来，退闲心更勇。"
        ],
        "notes": "",
        "id": "6f4473ef567797e4addaa3f2893f58e2"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "寄赠华清观主大师",
        "preface": "",
        "paragraphs": [
            "五城三洞朝真客，紫房名隶神仙籍。",
            "玉案晨飡沆瀣精，椒庭夜饮流霞液。",
            "姑山绰约冰雪容，亭亭霞外脱尘踪。",
            "飚驭狂游紫贝阁，云装醉入白银宫。",
            "想陪桂父与金母，昆蓬春赏蟠桃红。",
            "愚亦放怀随澹泊，昆芝茹术希彭朔。",
            "常秘六泥东灶丹，每求五色西山药。",
            "紫台久判浮丘袂，锦州绣岭三千里。",
            "羽驾鸾骖未载逢，经年望断函关气。"
        ],
        "notes": "",
        "id": "b4d2a50e6b8ad95d1e68dc85d738063e"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "彭门贤守器之度支赵鼎记余生日过形善祝并惠黄石茶瓯怀素千字文一轴辄成拙诗仰答来意",
        "preface": "",
        "paragraphs": [
            "使从徐方来，执讯如双鱼。",
            "遗我黄石器，副之怀素书。",
            "素书与黄石，得之宜在徐。",
            "或在圯桥下，或在留城墟。",
            "因物以达意，思贤而警愚。",
            "愚今所叨窃，何必承明庐。",
            "位历二府重，年登七旬余。",
            "陋躯贲华衮，微名得虚誉。",
            "三朝被宠遇，八难惭嘉谟。",
            "瞻言西洛汭，愿继东门疏。",
            "意者赤松子，果是吾之徒。"
        ],
        "notes": "",
        "id": "13cbce1a4f602e52b30ba57a3de4f263"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "寄致政太傅侍中曾鲁公",
        "preface": "",
        "paragraphs": [
            "天坛小有洞，神仙称福地。",
            "草木尽翅秀，灵寿物珍异。",
            "孑立无附枝，挺生出群类。",
            "既不假矫揉，复不烦削治。",
            "制杖待时用，训鸠循古义。",
            "献于君子堂，达此野人意。",
            "所献虽已微，其意亦有谓。",
            "愿公稍扶持，与国同安置。",
            "匪惟布私诚，兹乃出公议。",
            "岂图一羽轻，复委千钧赐。",
            "报之以宝鉴，百练粗明致。",
            "副之以雅章，二南风格备。",
            "蔀屋天光照，陋躯华衮贲。",
            "何以称尊贶，传家为重器。",
            "何以继希声，陈诗言鄙志。"
        ],
        "notes": "",
        "id": "d6d0c81903b8243e32b9874d2775d387"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "伏蒙仆射侍中贾寄示游潠上弊园归至湖上诗一章研味钦服不能自已辄成拙句仰答来贶",
        "preface": "",
        "paragraphs": [
            "修篁小坞潩水湄，略有亭观体甚微。",
            "陪京上宰乐幽趣，闲乘斋舫临荆扉。",
            "是时仲夏之晦日，日轮停午炎炎时。",
            "披襟岸帻意自适，林下穆若生凉飔。",
            "子猷爱竹不问主，鲁侯在泮因成诗。",
            "妍词丽句溢累幅，金壶酒墨何淋漓。",
            "公适东偏访颜陋，愚当北道承萧规。",
            "魏人思公过召伯，一言一话无所遗。",
            "畴昔篇章仅三百，至今琬琰罗珠玑。",
            "跨山飞阁常逃暑，白醪满泛黄金巵。",
            "沈李浮瓜信美矣，回船弄水曾无之。",
            "遥瞻德星方聚处，正与两两交光辉。",
            "颍川异迹冠天下，湖上胜景隣日围。",
            "鹿舆桂檝亟游览，即见零雨东山归。"
        ],
        "notes": "",
        "id": "590ed706b3986d0343fbea540673846c"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "送子骏朝议归阙",
        "preface": "",
        "paragraphs": [
            "累年分领西台宪，留滞周南人共叹。",
            "蚤传文价出坤维，为有仙才生阆苑。",
            "桂籍登科既已失，兰筋飞步终难绊。",
            "两持漕节赋均平，历守藩符政宽简。",
            "圣皇继统始谋庙，哲辅官材专进善。",
            "巍巍云阙此归觐，禁严侍从须邦彦。",
            "离襟欲判重徘徊，林下相从池上杯。",
            "别后思君何处望，肩舆频上紫金台。"
        ],
        "notes": "",
        "id": "f935f003fb79df2bc52570e21452ddde"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "送乾元寺`住持实大师",
        "preface": "",
        "paragraphs": [
            "乾元古道场，宛在香山阳。",
            "实师应请去，无滞于一方。",
            "飘然振镮锡，殊不事包囊。",
            "孤风尤可尚，静法固有常。",
            "真心得正住，安重如陵冈。",
            "况闻师议论，博洽而精详。",
            "和会禅与讲，若登圭峰堂。",
            "迎知向学众，汲汲趋门墙。",
            "洪钟既大叩，随宜为发扬。",
            "清伊自南来，长波极渺茫。",
            "所谓栰喻者，利济如侨梁。"
        ],
        "notes": "",
        "id": "754d0fae9b71eee5883c8ce2d5499911"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "某伏蒙宫师相公杜寄示新居诗斋沐捧读不胜铭叹某谨成拙诗一章上纪盛德粗伸谢意",
        "preface": "",
        "paragraphs": [
            "年至即还政，贤哉近古稀。",
            "明哲冠四辅，谋猷翊万微。",
            "名遂身乃退，意确天弗违。",
            "奇节焕青简，遗法在黄扉。",
            "仁里开新第，德宇翔采翚。",
            "宴宅俭有制，丘墙高可依。",
            "雅言重金鼎，清音繁玉徽。",
            "一览近观徼，三复终研几。",
            "私橐永缄秘，蔀室增光辉。",
            "信矣贤人业，发于君子机。",
            "孤生怀绛帐，引颈咏缁衣。",
            "圣神方图任，日冀东山归。"
        ],
        "notes": "",
        "id": "ec5a379abf6c222c7f749ed39d27b503"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "招刘伯寿秘监",
        "preface": "",
        "paragraphs": [
            "君自山中来，熟见山中事。",
            "我亦山中人，素怀归山志。",
            "切望青牛车，细问归山计。"
        ],
        "notes": "",
        "id": "adcb09cb6da659fdddda529b75418257"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "题史馆兵部傅君草堂",
        "preface": "",
        "paragraphs": [
            "羡君济上墅，胜概不可名。",
            "泉石与松竹，声影交相清。",
            "周墙数百堵，版筑皆亲营。",
            "箕尾出南极，直对茅轩明。",
            "陶庐自爱乐，蒋径堪逢迎。",
            "但恐赤松子，到此难忘情。",
            "拾却留侯伴，从吾林下行。"
        ],
        "notes": "",
        "id": "5537d2198f32ec467bb5c489f51036c3"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "过燕川渡",
        "preface": "",
        "paragraphs": [
            "燕川东北孔山西，借车直渡马头溪。",
            "农樵引路津不迷，行行引上青云梯。",
            "回头不视林木低，谷风冷冷山鸟啼。",
            "岩隈泉甘土仍肥，昔人于斯卜幽栖。",
            "春深芝术生新荑，采芝茹术希夷齐。",
            "诸公共游不知疲，长吟吐气如虹蜺。",
            "水演石上写此诗，手拭苍藓脚踏泥。",
            "冒寒履险不惮辞，勉欲继踵前贤题。"
        ],
        "notes": "",
        "id": "8da741c0113c50c6109ed2f6e5e97698"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "寄题密州超然台",
        "preface": "",
        "paragraphs": [
            "莒侯之燕处，层台逾十寻。",
            "俯镇千乘国，前瞻九仙岑。",
            "勿作西州意，姑为东武吟。",
            "名教有静乐，纷华无动心。",
            "凭高肆远目，怀往散冲襟。",
            "琴觞兴不浅，风月情更深。",
            "民被袴襦惠，境绝枹鼓音。",
            "欲识超然意，鸰原赋掷金。"
        ],
        "notes": "",
        "id": "b38b175471f467754780edd3e12fa350"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "塞下曲  其一",
        "preface": "",
        "paragraphs": [
            "老上焚庭后，昆邪右衽时。",
            "休开小月阵，罢祷拂云祠。",
            "徒觉筋竿劲，宁闻羽檄驰。",
            "祁连皆积雪，渠答夜应施。"
        ],
        "notes": "",
        "id": "e09c1c55c906689e8d30ed38742e7887"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "塞下曲  其二",
        "preface": "",
        "paragraphs": [
            "朔漠凝寒久，穷荒气候赊。",
            "冻云藏虎谷，残雪满龙沙。",
            "地回胡风急，天高汉月斜。",
            "何人动乡思，垅上听金笳。"
        ],
        "notes": "",
        "id": "3cf0d6921aa1d29e89e3623571f6eb5e"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "折杨柳",
        "preface": "",
        "paragraphs": [
            "长忆都门外，低垂拂路尘。",
            "更思南陌上，攀折赠行人。",
            "行人经岁别，杨柳逐年新。",
            "何当逢塞雁，重寄一枝春。"
        ],
        "notes": "",
        "id": "405d368c2cc56b799090686c4b147b9c"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "关山月",
        "preface": "",
        "paragraphs": [
            "宕子久行役，辽西戍未还。",
            "佳人怨遥夜，清泪浥朱颜。",
            "藓晦兰闺寂，尘昏宝鉴闲。",
            "相思不相见，明月下关山。"
        ],
        "notes": "",
        "id": "f78949fa28c6ba22f3514f6af3f12da7"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "采莲曲",
        "preface": "",
        "paragraphs": [
            "江南秋色蚤，江上蚤莲芳。",
            "佳人采红萼，两桨渡横塘。",
            "翳日华芝薄，随风锦䋏长。",
            "荡舟方自乐，绿水任沾裳。"
        ],
        "notes": "",
        "id": "8e921118012c89b1390ce7f53ef86058"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "夜夜曲",
        "preface": "",
        "paragraphs": [
            "明月流清汉，娟娟照洞房。",
            "微风吹败叶，飒飒下银床。",
            "尘晦流黄素，𬬻销壁恶香。",
            "年年机杼妾，独怨夜何长。"
        ],
        "notes": "",
        "id": "758e53fa4b35ce72e7019611dec94272"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "长相思",
        "preface": "",
        "paragraphs": [
            "远别苦无悰，离居常戚戚。",
            "顾慕怀所欢，徘徊弥自惜。",
            "琼蕊不可采，瑶华未堪摘。",
            "惟凭尺锦书，一寄长相忆。"
        ],
        "notes": "",
        "id": "3e7981eb72e31b7816f5efcbab5f30c6"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "阳春曲",
        "preface": "",
        "paragraphs": [
            "颇伤金管遽，仍恨缇光促。",
            "四序若循环，百年如转轴。",
            "佳人暮不归，兰苕春又绿。",
            "空持绿绮琴，愁弄阳春曲。"
        ],
        "notes": "",
        "id": "2a99858c0f0dd64cb7e371423c0cc5d4"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "陌上桑",
        "preface": "",
        "paragraphs": [
            "佳人名莫愁，采桑南陌头。",
            "困来淇水畔，应过上宫游。",
            "贮叶青丝笼，攀条紫桂钩。",
            "使君徒见问，五马亦迟留。"
        ],
        "notes": "",
        "id": "74ba95fbd1f56eebbdfeb7bb7d29e533"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "巫山高",
        "preface": "",
        "paragraphs": [
            "巫山高不极，高与碧穹齐。",
            "朝云常蔼蔼，暮雨复凄凄。",
            "髣髴闻珠佩，依稀认绣袿。",
            "无能留彼美，徒使梦魂迷。"
        ],
        "notes": "",
        "id": "193e5bd4797b39b62f8b78374c77e861"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "御沟",
        "preface": "",
        "paragraphs": [
            "远疏银派浪，深入帝王州。",
            "不为朝丹禁，何缘异众流。",
            "冷穿平乐观，清绕景阳楼。",
            "金屋严粧罢，香波苑外收。"
        ],
        "notes": "",
        "id": "5afb4d693dc12224b35da07dfe5e8976"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "荷花",
        "preface": "",
        "paragraphs": [
            "翠羽亭亭盖，微障越鄂君。",
            "锦书何日寄，绣被几时薰。",
            "步稳非因学，丝轻未见棼。",
            "唯愁容易散，尽作楚天云。"
        ],
        "notes": "",
        "id": "53a9dc78113779379e40a6707921152c"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "读汉史  其一",
        "preface": "",
        "paragraphs": [
            "汉室言中圮，咸京欲伴芜。",
            "髹墀倾馺娑，𫠜齿笑诸于。",
            "未暇平青犊，旋闻奉赤符。",
            "货泉诚妄改，天命本难渝。"
        ],
        "notes": "",
        "id": "108c0793cb6c3e05365932c08cd66791"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "读汉史  其二",
        "preface": "",
        "paragraphs": [
            "久吏皆黄发，频年困赤眉。",
            "忽逢司隶属，重覩汉官仪。",
            "讴咏皆欣合，民灵共乐推。",
            "区区蹇嚣辈，犹不悟天时。"
        ],
        "notes": "",
        "id": "bd693217eafa9a2542d2e678b8cb3006"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "西晋",
        "preface": "",
        "paragraphs": [
            "马圉言虽验，凫毛事亦奇。",
            "紫微才遍植，白刃已交驰。",
            "星麦应无酒，私蛙尚有糜。",
            "铜驼休反袂，何救黍离离。"
        ],
        "notes": "",
        "id": "ecb828bd3119830d913afceb96fd86e3"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "玉阶树",
        "preface": "",
        "paragraphs": [
            "亭亭依玉砌，鬰鬰尽琼枝。",
            "璧月夜虽照，金风秋更吹。",
            "陈宫唯是唱，汉殿只应悲。",
            "似有君轩恋，岁寒终不移。"
        ],
        "notes": "",
        "id": "e68afc8887060373427c692664a589fa"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "无题",
        "preface": "",
        "paragraphs": [
            "西陵何限栢，一一胜瑶华。",
            "几纵青丝骑，多逢油壁车。",
            "香囊犹未致，春带已成赊。",
            "莫作云间月，愿亲梁上霞。"
        ],
        "notes": "",
        "id": "2db26a561d4783e36574b961b866cf05"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "赠市隐者",
        "preface": "",
        "paragraphs": [
            "縠帔绛绡头，墙东隐侩牛。",
            "闲门甘肮脏，薄俗重伊优。",
            "有𫠆宁须拂，无资可用游。",
            "故人虽茜斾，那复问前驺。"
        ],
        "notes": "",
        "id": "7358991d7ac8c42f21a2611cfc18f93b"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "山中隐者",
        "preface": "",
        "paragraphs": [
            "尘中久绝迹，谷口自忘机。",
            "草桥凌晨出，柴车向夕归。",
            "磴泉濡蕙带，迳竹败荷衣。",
            "借问何为者，山中尝采薇。"
        ],
        "notes": "",
        "id": "41c6e1548e11d8d7e133c0bd36457434"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "偶作示同志",
        "preface": "",
        "paragraphs": [
            "隐几清吟久，投瓢浩欢频。",
            "如何爵举日，犹是传还人。",
            "胶葛终当戾，洿涂偶未伸。",
            "若嫌家监傲，殊不厚田仁。"
        ],
        "notes": "",
        "id": "fea25ac74b664806edaa1c2d86df1900"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "夜思",
        "preface": "",
        "paragraphs": [
            "明河秋耿耿，小阁夜愔愔。",
            "鲁酒不成醉，洛生唯是吟。",
            "簟凉初卷玉，罏暖乍薰金。",
            "默坐终无寐，西窗月影沉。"
        ],
        "notes": "",
        "id": "8e397f6e226eeef105a64f842bf3c4e6"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "华月",
        "preface": "",
        "paragraphs": [
            "皎皎新秋月，分明照洞房。",
            "几人千里别，今夜九回肠。",
            "皓彩穿珠幌，澄辉上璧珰。",
            "画楼兼绣户，浑是可怜光。"
        ],
        "notes": "",
        "id": "a42e4babf32c2bd1634d63ac5793886a"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "闲斋偶作",
        "preface": "",
        "paragraphs": [
            "鼓吹尽私蛙，蓬蒿蒋径斜。",
            "梧高唯待凤，柳密只容鸦。",
            "度暑巾裁縠，迎凉帐卷纱。",
            "茂陵无奈渴，犹有镇心瓜。"
        ],
        "notes": "",
        "id": "c378b9b89ae3d35dc850f05fdbf76324"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "咏筝",
        "preface": "",
        "paragraphs": [
            "别院秋仍静，高堂夜更闲。",
            "繁丝移宝柱，数曲奏阳关。",
            "好荐琼筵上，长亲黼座间。",
            "野王虽后出，无复谢东山。"
        ],
        "notes": "",
        "id": "ce6344413bd6271264fa736ae0850a1e"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "对雪",
        "preface": "",
        "paragraphs": [
            "同云方霭霭，琼屑已瀌瀌。",
            "陌逈皆连璐，台高尽结瑶。",
            "羽樽深酌桂，砀壁暖涂椒。",
            "谁念牛衣客，袁扉困一瓢。"
        ],
        "notes": "",
        "id": "b5ff59ca58511f6ac0216e614e60e696"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "旭日",
        "preface": "",
        "paragraphs": [
            "乍出扶桑海，如轮隐半规。",
            "未晞槃上露，已侧槛中葵。",
            "赫奕晨霞映，空蒙晓雾披。",
            "君看可怜处，偏在照梁时。"
        ],
        "notes": "",
        "id": "f6ae1078e63b51a444be5b9a9e776b85"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "秋望",
        "preface": "",
        "paragraphs": [
            "远目仍秋望，依依江上风。",
            "烟涛寒飐白，霜叶乱翻红。",
            "列岫晴霞外，遵鸿晚照中。",
            "覊怀同屈宋，倚立恨无穷。"
        ],
        "notes": "",
        "id": "6072392b16ca75c05cf3eb8d6f23f7b0"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "咏苔",
        "preface": "",
        "paragraphs": [
            "緜緜上钓矶，漠漠拥闲扉。",
            "石面风梳发，垣根雨濯衣。",
            "不将凡卉杂，还与俗尘违。",
            "谢砌曾成咏，深严近紫微。"
        ],
        "notes": "",
        "id": "bbb9b77ccedcfff38a23e47803fad06f"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "咏柳",
        "preface": "",
        "paragraphs": [
            "带缓何曾绾，眉长未见愁。",
            "青青缘御路，鬰鬰映金沟。",
            "乱絮凌空荡，繁丝逐吹流。",
            "传闻隋水上，千树拥迷楼。"
        ],
        "notes": "",
        "id": "0dccfa834bb0c83d4d7fed9b7f8a003e"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "玉梁",
        "preface": "",
        "paragraphs": [
            "玉梁千丈驾澄流，曾与群仙烂熳游。",
            "丹桂扶疎应近月，紫苔漫没几经秋。",
            "蒙蒙五里皆金雾，岌岌三休是宝楼。",
            "此地回骖时一望，世间尘上尽蜉蝣。"
        ],
        "notes": "",
        "id": "2b50a5ff16b27b966647dfaa68bae529"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "幽兰",
        "preface": "",
        "paragraphs": [
            "燕姞梦魂唯是见，谢家庭户本来多。",
            "好将绿叶亲芳穗，莫把清芬借败荷。",
            "避世已为骚客佩，绕梁还入郢人歌。",
            "虽然九畹能香国，不奈三秋鹈鴂何。"
        ],
        "notes": "",
        "id": "99a90ba8293e7f5112a1826e1f4e8419"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "寄友人包兼济拯",
        "preface": "",
        "paragraphs": [
            "缔交何止号如龙，发箧畴年绛帐同。",
            "方领聚游多雅致，幅巾嘉论有清风。",
            "名高阙里二三子，学继台城百六公。",
            "别后愈知琨气大，可能持久在江东。"
        ],
        "notes": "",
        "id": "2c39a8bc4f4aea40e9a6d0625a3b5f2f"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "公子",
        "preface": "",
        "paragraphs": [
            "甲第峨峨爵观前，对回微岸鵕鸃冠。",
            "锦鞯飞鞚丹砂埒，蜜炬流膏紫玉槃。",
            "狐尾单衣常裛麝，虎头双绶镇薰兰。",
            "闲驰便面章台陌，里巷儿童逐弹丸。"
        ],
        "notes": "",
        "id": "ca39cdb8eca507c27915b9948fe2bea1"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "寓怀",
        "preface": "",
        "paragraphs": [
            "高楼闲背夕阳登，渺渺长怀不自胜。",
            "锦瑟有时闻北渚，钿车何日到西陵。",
            "地寒萱草犹难种，天远瑶华岂易凭。",
            "多谢苏门清啸客，了无尘事染壶冰。"
        ],
        "notes": "",
        "id": "e864f1d787d7b9654fab7a1f07a65025"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "时兴",
        "preface": "",
        "paragraphs": [
            "纶巾短袖迎凉服，茧犊笨车乘兴游。",
            "岂谓烟霞生旷达，只缘尘土倦伊优。",
            "更无倾盖将谁共，纵有吹雕不我留。",
            "曾达酒垆惟独醉，幰前犹恨欠三驺。"
        ],
        "notes": "",
        "id": "47ec8af22d04a347d7299f22251999e5"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "暑中书事",
        "preface": "",
        "paragraphs": [
            "薰飚猎猎度融纱，赫日流金树影斜。",
            "寝簟冷便铺薤叶，门裾轻爱曳橦华。",
            "仙槃想挹三危露，灵汉思乘八月槎。",
            "雪散冰丸犹长物，镇心堪笑茂陵瓜。"
        ],
        "notes": "",
        "id": "674afce89575509d9694f1ef67e728f0"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "初曙",
        "preface": "",
        "paragraphs": [
            "汉宫金掌露淋漓，椒殿装梅欲罢时。",
            "宿霭空蒙昏绣桷，晓暾依约上文㮰。",
            "九苑威凤犹栖阁，三匝惊乌尚绕枝。",
            "玉女窗虚莲烛谢，西南金魄隐残规。"
        ],
        "notes": "",
        "id": "ae8e34b12cd74cb9441406525f00165f"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "和人留题华清宫温泉",
        "preface": "",
        "paragraphs": [
            "玉唾神游接汉京，朝元金碧照天明。",
            "香波浅鬭龙原润，炎液深涵雁甃清。",
            "狎猎乱光浮藻井，穹隆长影浸雕楹。",
            "圣皇勤俭无西豫，辇路经春烟草平。"
        ],
        "notes": "",
        "id": "76cf926f7255501e81ed01f0e9724971"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "秋风吟",
        "preface": "",
        "paragraphs": [
            "猎遍兰丛与桂枝，巢居未必有先期。",
            "灵台十仞乌随转，阿阁三重凤岂知。",
            "度柳暗催蝉嘒嘒，出云高送雁离离。",
            "汉宫玉树知何限，争忍重吟画扇诗。"
        ],
        "notes": "",
        "id": "5fda9fae085c09378c7269f7936458e4"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "阅史有感",
        "preface": "",
        "paragraphs": [
            "缥帙青箱次第开，慨然英气转难裁。",
            "莫言美事俱长往，须有清风属后来。",
            "弹铗始知皆琐旅，枕戈方信是雄才。",
            "平生自况真非薄，只是休容楚鸩媒。"
        ],
        "notes": "",
        "id": "9fc2b24572ebdbf19f81d611ac72fb25"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "诏开礼闱偶作呈诸友",
        "preface": "",
        "paragraphs": [
            "星弧首辟群英彀，天毕初张众目罗。",
            "汉傅仍闻求泛驾，周明何止育菁莪。",
            "碧纱已有蓬山籍，绿李将分桂殿科。",
            "全伏阿香推毂力，九门三月化陶梭。"
        ],
        "notes": "",
        "id": "fdc2d12c82d373db393dc23dd5694e51"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "省试蒲车诗",
        "preface": "",
        "paragraphs": [
            "汉祀精禋洁，云亭禅礼殊。",
            "金泥伸秘检，车毂尚编蒲。",
            "越席侔前制，文茵愧后涂。",
            "软轮同致美，规地用难符。",
            "翠幰芳蕤集，华芝秀彩敷。",
            "升中仪矩盛，备物壮皇图。"
        ],
        "notes": "",
        "id": "326e537e5cd0513ac30c7446abc903e4"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "天圣五年春省试献羔开冰",
        "preface": "",
        "paragraphs": [
            "国重司寒祭，羔羊献礼陈。",
            "开冰遵旧典，荐庙属昌辰。",
            "肥羜方登俎，清壶冀飨神。",
            "虫疑非蚤夏，狐听异先春。",
            "凿凿凝光莹，峨峨发彩新。",
            "何当比鱼上，从此出迷津。"
        ],
        "notes": "",
        "id": "cd7cdbc71461a60d88eb6df4d4305ad7"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "元日作",
        "preface": "",
        "paragraphs": [
            "万寿称觞日，天光肇祚辰。",
            "新阳方改故，暖律已升春。",
            "桃梗分朱户，椒花献紫宸。",
            "子舆方养浩，何必造盘辛。"
        ],
        "notes": "",
        "id": "506a03a0c1d7df9465ea157506cfbaf1"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "春日偶作",
        "preface": "",
        "paragraphs": [
            "借问此何时，南园蝶又飞。",
            "杏梁栖紫燕，麦垅覆惊翚。",
            "榆荚深堆砌，杨花乱扑衣。",
            "洛吟经永日，还似舞雩归。"
        ],
        "notes": "",
        "id": "d5382038186767195068e8db1b25f460"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "梅花",
        "preface": "",
        "paragraphs": [
            "洛涘幽居植，江南驿使传。",
            "一阳初应候，万木独为先。",
            "素萼凌繁雪，清香袭淡烟。",
            "欲知佳丽处，汉殿晓粧妍。"
        ],
        "notes": "",
        "id": "0308c645a820a57fff6ea499417d81c6"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "元巳阻雨",
        "preface": "",
        "paragraphs": [
            "林花脉脉怯朝烟，雨隔兰庭曲水筵。",
            "欲买春花无定价，东风撩乱掷榆钱。"
        ],
        "notes": "",
        "id": "0c7ca6ca49707371e36c909a5a7c71a5"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "和友人春日即事",
        "preface": "",
        "paragraphs": [
            "小院闲扃煦日长，静探琅简事虚皇。",
            "依依柳荫银塘暗，习习风穿玳押凉。",
            "碧合暮云连础润，绿攀奇树透怀香。",
            "蒙山近得修真诀，辟谷常飡太乙粮。"
        ],
        "notes": "",
        "id": "a9383504fd94043fbc8adee740158bfb"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "酬金华山人春日见寄之什",
        "preface": "",
        "paragraphs": [
            "漠漠鲜云习习风，谷莺娇啭小园中。",
            "谢塘初长如裀草，湘渚难留避弋鸿。",
            "轻雨落花红扑地，惹烟垂柳绿萦空。",
            "寻芳好伴高阳侣，深忆东山采药公。"
        ],
        "notes": "",
        "id": "83b8ca3f9081f825625b183aa9c02c9d"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "和友人春日即事",
        "preface": "",
        "paragraphs": [
            "青阁登临恨已多，可堪兰景又妍和。",
            "书囊阅尽应成癖，诗思狂来恐是魔。",
            "玉树芬芳连雾縠，珠栊隐映隔云萝。",
            "鹴裘贳得杨昌酒，度日无悰倚瑟歌。"
        ],
        "notes": "",
        "id": "e5e5eec3cbf7bb31c9fefea8d160fc3d"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "郡斋春日书怀",
        "preface": "",
        "paragraphs": [
            "煦日亭亭昼渐长，烟藏幽砌蕙兰香。",
            "纤垂谢监园中柳，嫩折罗敷陌上桑。",
            "出谷晓莺迁绮树，入簷风燕语雕梁。",
            "瑶华欲寄岭头信，心逐白云归帝乡。"
        ],
        "notes": "",
        "id": "ea653cabe70a8ac97b3dac4681875116"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "长平怀古",
        "preface": "",
        "paragraphs": [
            "此子徒能读父书，兵降始信蔺相如。",
            "却令后代承家者，每到长平戒覆车。"
        ],
        "notes": "",
        "id": "bc800e2d420130de221db3946842e1a1"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "题筹笔驿",
        "preface": "",
        "paragraphs": [
            "卧龙才起扶衰世，料敌谋攻后出师。",
            "帏幄既持先圣术，肯来山驿旋沉思。"
        ],
        "notes": "",
        "id": "ecfe1e8b06d32f8b0825b7b776d5c2a6"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "题韩溪诗  其一",
        "preface": "",
        "paragraphs": [
            "韩信未遭面主顾，萧何亲至此中追。",
            "君王有意争天下，不得斯人未可知。"
        ],
        "notes": "",
        "id": "52569fdf73016836603c0381bcd75d73"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "题韩溪诗  其二",
        "preface": "",
        "paragraphs": [
            "平日渔樵皆病涉，当年将相尽成功。",
            "淮阴未济酂侯识，留得雄才归汉中。"
        ],
        "notes": "",
        "id": "49a6cf5a3656bd92c9f7fff6e7bbaa0a"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "题韩溪诗  其三",
        "preface": "",
        "paragraphs": [
            "水滨山曲𫏐盘桓，盛事临风一据鞍。",
            "莫讶史君频叹咏，古来君相受知难。"
        ],
        "notes": "",
        "id": "eb8380b1ae7afba69a1be4d98ff34d72"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "题韩溪诗  其四",
        "preface": "",
        "paragraphs": [
            "途中胜迹尽留题，独有韩溪未有诗。",
            "直把芜词重叠咏，只图流播路人知。"
        ],
        "notes": "",
        "id": "87aa827dfde06deb50a2d089c771e8dd"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "绿绮",
        "preface": "",
        "paragraphs": [
            "楚舞休飞鹤，燕歌罢绕梁。",
            "高堂横绿绮，上客奏明光。",
            "秋月华池净，春风蕙草香。",
            "还卭有辞赋，仙凤正求皇。"
        ],
        "notes": "",
        "id": "655e9098e6e7b54cd69e00daf67418c1"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "蘅臯",
        "preface": "",
        "paragraphs": [
            "蘅薄频牵望，阳林久驻镳。",
            "香囊徒叩叩，云月自苕苕。",
            "翠佩传情密，曾波托意遥。",
            "翩鸿渐高逝，翻恨隔神霄。"
        ],
        "notes": "",
        "id": "4c1ac63f1875d0f254e1636504e1aba8"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "深院",
        "preface": "",
        "paragraphs": [
            "杨柳亭台暮，梨花院落深。",
            "玉池波湛湛，珠幌影沈沈。",
            "远思随庄蝶，春怀怯雍琴。",
            "萱苏不蠲忿，拥鼻独清吟。"
        ],
        "notes": "",
        "id": "5632b674ca043f09dd7885f89256d759"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "春晓",
        "preface": "",
        "paragraphs": [
            "宿霭藏飞观，晨霞幌绣甍。",
            "锦帏人未起，珠树鹊先惊。",
            "炉暖香初烬，窗幽烛尚明。",
            "更开花上露，粧泪鬭盈盈。"
        ],
        "notes": "",
        "id": "2b7d3370604d3e5221341796aeb83ff9"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "芳草",
        "preface": "",
        "paragraphs": [
            "绮节初抽翠，金塘久托根。",
            "何堪混萧艾，自合比兰荪。",
            "碧映龙池水，青迷楚泽魂。",
            "年年增恨处，长信与长门。"
        ],
        "notes": "",
        "id": "06c497830f6c5f8869a9b4c7cc012745"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "公子",
        "preface": "",
        "paragraphs": [
            "朝罢章台陌，追随紫燕光。",
            "鴈陂冠绿帻，洛浦授明珰。",
            "下士营三窟，名姬号四香。",
            "十千沽斗酒，结客少年场。"
        ],
        "notes": "",
        "id": "1709e9c7adc3a5cd28b1c6efa7a0b56b"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "井上桐",
        "preface": "",
        "paragraphs": [
            "擢干殊琼𪩘，托根非峄阳。",
            "发华临玉甃，倒影覆银床。",
            "方待高朋集，宁容众鸟翔。",
            "尾焦期入爨，谁识蔡中郎。"
        ],
        "notes": "",
        "id": "1cb47c2cf5bccb2411fe8c5465ecd1af"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "柳絮",
        "preface": "",
        "paragraphs": [
            "拂地高阳翠影浓，杨花断续蔽香红。",
            "密和微雨粘沙坂，乱逐轻风透绮笼。",
            "漆圃旋惊飞蝶梦，玉庭频拟散盐空。",
            "青门一望依依处，千里金堤二月中。"
        ],
        "notes": "",
        "id": "0ce3dea7456bd4cb174a3f9b33619925"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "宫词  其一",
        "preface": "",
        "paragraphs": [
            "金屋无人夜未央，独吟团扇倚椒房。",
            "辟寒犹待君王意，鹤燄荧煌龙漏长。"
        ],
        "notes": "",
        "id": "9b9e7c392420b81eeeae5323fb15888e"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "宫词  其二",
        "preface": "",
        "paragraphs": [
            "体轻全不胜鸾钗，常羡同心上苑梅。",
            "翠辇未来珠箔卷，漆盘犹贮夜明苔。"
        ],
        "notes": "",
        "id": "8dcaaade2ad199dca9eb51201fccab47"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "登江楼",
        "preface": "",
        "paragraphs": [
            "飞观接江干，乘闲独凭栏。",
            "鲜云横列岫，芳草蔽遥滩。",
            "梅笛吹渔浦，荃桡泛鹭湍。",
            "登临谢康乐，寄远折瑶兰。"
        ],
        "notes": "",
        "id": "c524b4f7c203cc8ea4b23abac1d5161f"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "春游",
        "preface": "",
        "paragraphs": [
            "紫燕动光辉，春游鴈鹜陂。",
            "鹤天方烂熳，鸿盖任追随。",
            "促席开瑶瑟，当歌泛羽巵。",
            "言归将薄暮，不羡习家池。"
        ],
        "notes": "",
        "id": "40ba7558cf42da8572a92ea70cce795e"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "夜䜩",
        "preface": "",
        "paragraphs": [
            "清夜开良䜩，金缾泛羽觞。",
            "蕙肴芬洁俎，兰焰耿华堂。",
            "妙舞流风雪，妍歌绕栋梁。",
            "西园堪赏玩，明月照银塘。"
        ],
        "notes": "",
        "id": "60e761fd5d6c58c505cb029078c080ff"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "从军行",
        "preface": "",
        "paragraphs": [
            "汗马出长城，横行十万兵。",
            "晨驱左贤阵，夕掩亚夫营。",
            "雪压龙沙白，云遮瀚海平。",
            "燕山纪功后，麟阁耀鸿名。"
        ],
        "notes": "",
        "id": "eced7518b0cf34246bb21bd704fb3b8d"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "侠少行",
        "preface": "",
        "paragraphs": [
            "锦带佩吴钩，翩翩跃紫骝。",
            "垂鞭度永埒，挟弹过长楸。",
            "平乐十千酒，南城百尺楼。",
            "荆娥拂双袖，日夕又迟留。"
        ],
        "notes": "",
        "id": "8545c40d138bcbff277f90daf3a5ccb1"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "桃花",
        "preface": "",
        "paragraphs": [
            "雨过新含灼灼华，烟笼芳树势交加。",
            "狂飞粉蝶穿朱槛，巧啭流莺傍碧纱。",
            "露井细香飘烈麝，霜林浓艳散余霞。",
            "啮毫更近成阴处，似入仙源一迳斜。"
        ],
        "notes": "",
        "id": "718a8e072c928f9bb6afe5b284686e04"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "早夏言怀",
        "preface": "",
        "paragraphs": [
            "碧槛初荣槿，芳园已莠葽。",
            "翠岑应解鹿，高树欲鸣蜩。",
            "霞绮笼飞观，云峰映琐寮。",
            "霜纨徒比月，仙驭好凌飚。",
            "寒水沉朱李，新吟寄绿蕉。",
            "药房清气爽，荃壁冷香消。",
            "玉沼贺荷嫩，兰禳乳燕娇。",
            "薄帷安画石，幽径采神虈。",
            "每欲求飞雪，常思造结瑶。",
            "浩歌频倚瑟，长袖几炊雕。",
            "静对黄梅雨，闲吹紫玉箫。",
            "砌榴红烂熳，窗岫碧岧峣。",
            "袁趾疏还往，颜居正寂寥。",
            "且倾光禄酒，莫发采菱谣。"
        ],
        "notes": "",
        "id": "9195c8906193b4699924cd29c4e0dbd0"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "秋夕偶怀",
        "preface": "",
        "paragraphs": [
            "小槛风惊叶，幽庭露泫柯。",
            "芳尘千里远，幽恨九回多。",
            "萤影穿帘押，蛩声出砌莎。",
            "寸心无以写，愬月但长歌。"
        ],
        "notes": "",
        "id": "c07e6a84a1cdf343016565fc19e74da1"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "秋夕偶作",
        "preface": "",
        "paragraphs": [
            "独诵潘郎秋兴赋，闲吟谢守怨情诗。",
            "风摇红树啼螀急，月照绿窗清漏迟。"
        ],
        "notes": "",
        "id": "ef3e4b117e52152385446ca96c2fcc98"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "秋夜闻笛",
        "preface": "",
        "paragraphs": [
            "秋宵万籁沉，羌笛似龙吟。",
            "向秀忽思旧，马融方好音。",
            "细声寒入牖，残韵半和砧。",
            "莫奏梅花曲，旅人情更深。"
        ],
        "notes": "",
        "id": "d8b25d500b7391ea19bda5b02f573bcd"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "古寺清秋日  其一",
        "preface": "",
        "paragraphs": [
            "古寺清秋日，微凉宝殿中。",
            "玉题高纳月，金铎碎摇风。",
            "翠藓缘阶碧，幽兰裛露红。",
            "闲听连叶漏，吟对惠休公。"
        ],
        "notes": "",
        "id": "89822e9cdcbc97e405db7fceff0175ee"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "古寺清秋日  其二",
        "preface": "",
        "paragraphs": [
            "古寺清秋日，幽闲景倍殊。",
            "晚云遮鹫岭，新月照虾须。",
            "玉露沾篱菊，金风落井梧。",
            "武泥求泛驾，张翰莫思鲈。"
        ],
        "notes": "",
        "id": "67e30d1f8a05f4a895579c0908378db9"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "古寺清秋日  其三",
        "preface": "",
        "paragraphs": [
            "古寺清秋日，登楼拥鼻吟。",
            "微凉生柰苑，轻吹动香林。",
            "窗外萤飞火，篱边菊散金。",
            "静弹流水曲，何处有知音。"
        ],
        "notes": "",
        "id": "e81c4e4a49ab4f031fd9dd3d499b5f96"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "古寺清秋日  其四",
        "preface": "",
        "paragraphs": [
            "古寺清秋日，潘郎兴倍长。",
            "院闲披鹤氅，人静掩鹰房。",
            "密树惊晨鹊，幽轩耿夜螀。",
            "班姬应咏扇，通夕恨昭阳。"
        ],
        "notes": "",
        "id": "4199e192e43ddd9563b8eadb4fb1e471"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "古寺清秋日  其五",
        "preface": "",
        "paragraphs": [
            "古寺清秋日，含毫凭小楼。",
            "雨微滋石藓，烟淡落霜楸。",
            "紫燕休巢幙，苍鹰已下鞲。",
            "闲倾浮蚁酎，时典鹔鹴裘。"
        ],
        "notes": "",
        "id": "ef0daca58c9f850f2e7ac42d5998e0db"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "重阳前五日探菊",
        "preface": "",
        "paragraphs": [
            "比到重阳犹五日，露披金菊满东篱。",
            "莫言预赏非真赏，大抵先时胜后时。",
            "密蕊不容群蝶采，清香未许众人知。",
            "幕中婉画应多暇，来伴渊明把酒巵。"
        ],
        "notes": "",
        "id": "b0f5a52e13ef5beb874165dbbb8044c9"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "重阳前两日登楼望月",
        "preface": "",
        "paragraphs": [
            "宝刹翚飞切紫霄，况莲开士木绵袍。",
            "黄昏尚倚危楼望，反照南荣呗梵高。"
        ],
        "notes": "",
        "id": "d2f6b3c46464193306591a2e9522d5ff"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "玩月吟寄友人  其一",
        "preface": "",
        "paragraphs": [
            "桂魄腾车朱户深，琐寮珠箔夜沉沉。",
            "慵听北里吹竽燕，闲倚南楼拥鼻吟。",
            "玉宇暗销红烛影，银床斜转碧桐阴。",
            "金缾剩贮程乡酒，留待龙交满满斟。"
        ],
        "notes": "",
        "id": "ca834fcd6ddbbcec5a7da4f025d26538"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "玩月吟寄友人  其二",
        "preface": "",
        "paragraphs": [
            "薄宦覊尘事，劳生困夏畦。",
            "偶来游日观，更喜蹑云梯。",
            "便拟纫兰佩，相招隐竹谿。",
            "回看广津路，欲问转多迷。"
        ],
        "notes": "",
        "id": "9e29be88c98f62dd102a86559da45ced"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "玩月吟寄友人  其三",
        "preface": "",
        "paragraphs": [
            "闻道频挥霹雳手，定知不费琰之才。",
            "且投丹笔携诗笔，来就花间把一杯。"
        ],
        "notes": "",
        "id": "e3672f2f44dff3e5df27f6253352a1db"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "游仙咏",
        "preface": "",
        "paragraphs": [
            "十二瑶楼切绛云，醉游昆阆碧桃春。",
            "烟藏玉树栖鸾稳，露浥芝田唳鹤频。",
            "闲访五城骑白鹿，静寻三洞驾黄麟。",
            "紫房求看登真录，说是明晨第一人。"
        ],
        "notes": "",
        "id": "8cd2c3d9fa2e8513288a9893dbac9e1e"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "送胡秀才归绛台",
        "preface": "",
        "paragraphs": [
            "飘飘词赋已还卭，法牖推贤继祖风。",
            "缓颊且惊仪舌在，只轮休叹阮途穷。",
            "伫观振翼迁乔木，忍学栖衡嗜晚菘。",
            "楚宝定须三献遇，肯教烦岁泣如虹。"
        ],
        "notes": "",
        "id": "565efcfab70cb029ab6699164ac0759e"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "赠孙庄秀才",
        "preface": "",
        "paragraphs": [
            "丽藻遒文绝比肩，买符新自帝州迁。",
            "四溟浪阔鹍须化，三岛路长鸾暂闲。",
            "桂玉擅名将继却，箪瓢乐道且晞颜。",
            "前春定奋冲天翼，休抱如虹泣楚山。"
        ],
        "notes": "",
        "id": "9f650004393194d4bcdbf0ceb0763cdc"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "送郭屯田牧涪陵",
        "preface": "",
        "paragraphs": [
            "涪陵古群接青台，巴俗频思叔度来。",
            "鱼竹乍分天顾息，星轺初动隼旟开。",
            "一麾暂辍含香职，双笔犹淹视草才。",
            "伫听陜棠民颂洽，紫泥对诏下蓬莱。"
        ],
        "notes": "",
        "id": "2edae025f90ece5fdf09ae5c09543886"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "和张峣秀才勉弟之什",
        "preface": "",
        "paragraphs": [
            "棣萼联华继昔贤，素园游想已多年。",
            "方观薮凤翱千仞，将见床鸾上九天。",
            "宽诏已闻求泛驾，盛时休忆赋归田。",
            "来春定中穿杨箭，好约抽毫玉陛前。"
        ],
        "notes": "",
        "id": "5b0c80dee36ce5daa9d23c2433ac6458"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "送昌黎先生归秦亭",
        "preface": "",
        "paragraphs": [
            "独驾轻鸿返故园，冠霞曾醉锦江烟。",
            "五图金记何年授，九籥丹经几处传。",
            "晓别阆州飞玉斝，暮登秦岭挹红泉。",
            "椒庭他日重相见，应许壶中看列仙。"
        ],
        "notes": "",
        "id": "3511eb540aaaafbbc38e5e94a8620bc9"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "送果州李推官赴阙",
        "preface": "",
        "paragraphs": [
            "德满椒兰学满籝，升堂鸿藻继云卿。",
            "舜庠蚤中巍峨选，俭府还驰酝借名。",
            "捧诏定趋文石陛，扬鞭将度洛阳城。",
            "麟台马署期高步，闲绎芸签听苑莺。"
        ],
        "notes": "",
        "id": "444fee25a2f48e2f98d35cd993f7cc0e"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "送友人",
        "preface": "",
        "paragraphs": [
            "携手北梁道，送君南浦春。",
            "斜阳沉璧彩，流水濯缨尘。",
            "郢酒频扬觯，燕歌旋怆神。",
            "瑶华如可折，堪寄陇头人。"
        ],
        "notes": "",
        "id": "857bea68ac99a45a419d3415d4f234ee"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "送浦上人游川",
        "preface": "",
        "paragraphs": [
            "火宅清凉荫慧云，海潮芳论更难伦。",
            "鹰房暂锁巴山下，虎锡还飞锦水滨。",
            "贝叶文皆收缥帙，林兰衣不染红尘。",
            "亭臯欲别偏多感，缘是双林社里人。"
        ],
        "notes": "",
        "id": "ffdcfe25ff227697dd0792f8e9c4aa19"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "登通山阁有怀寄呈同人",
        "preface": "",
        "paragraphs": [
            "小阁登临春暮时，绮栏飞闼映游丝。",
            "莺喧曲槛韩冯树，藓晦幽庭贡禹綦。",
            "闲对碧云吟桂水，狂思长袂宿兰池。",
            "徘徊望断江边客，采得瑶华寄与谁。"
        ],
        "notes": "",
        "id": "0c51fcec066a154d32e8720f4617c934"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "送刘推官归冶源栖真馆",
        "preface": "",
        "paragraphs": [
            "高情乐幽趣，遂与尘事违。",
            "岩谷久潜照，鱼鸟知忘机。",
            "方邀栗里会，却指冶源归。",
            "借问归何遽，山中芝术肥。"
        ],
        "notes": "",
        "id": "ddc14d404b8aef1e7cf5358722d2afce"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "送福州通判陈铸殿丞",
        "preface": "",
        "paragraphs": [
            "泽宫登甲第，殿省滞时英。",
            "闽国题舆贵，稽山昼锦荣。",
            "轶才犹绊骥，美俗仰诚衡。",
            "寿母平返喜，迎知讼牒清。"
        ],
        "notes": "",
        "id": "b1b2b85b35f278ba81275d9713588321"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "赠会稽尊师",
        "preface": "",
        "paragraphs": [
            "藐姑容化三阴馆，勾漏砂封六乙泥。",
            "五练夜穷苍玉几，七明晨采碧云梯。",
            "冠霞高挹浮丘袂，握髓深藏鬼谷谿。",
            "如有西山驻灵药，何妨相赠一刀圭。"
        ],
        "notes": "",
        "id": "5513cb26cde82ec5451c8650ae837b9c"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "赠自然表白大师  其一",
        "preface": "",
        "paragraphs": [
            "千仞清溪绝世纷，先生高卧白云根。",
            "近来名系丹台籍，多向蒙山见羡门。"
        ],
        "notes": "",
        "id": "779339ee1930ff34983a145bce3ee044"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "赠自然表白大师  其二",
        "preface": "",
        "paragraphs": [
            "紫府仙人每驭飇，朝游三岛暮三茅。",
            "他年内史功成后，愿结山阴世外交。"
        ],
        "notes": "",
        "id": "83ed93ebbc19389c238b46680d855a17"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "赠自然表白大师  其三",
        "preface": "",
        "paragraphs": [
            "常感真公传隐诀，每言凡骨是仙材。",
            "他时载挹浮丘袂，直在昆峰十二台。"
        ],
        "notes": "",
        "id": "fcfc3dd3bcac6e815796a1c13aff153a"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "某天圣四年叨充乡赋明道二年夏假副车于本郡今年夏忝外计于本道寔嗣世职八月行部率遵故常乡老懽迎邀留累日徘徊旧地追惟畴曩因成拙诗二章题于行署",
        "preface": "",
        "paragraphs": [
            "不才惟侍高门庆，奕世皆为外计臣。",
            "乡老相逢频教我，尽忠思孝报君亲。",
            "昔年乡赋议兴贤，曾接诸君砚席间。",
            "屈指岁华逾一纪，锦衣怀绶过稽山。"
        ],
        "notes": "",
        "id": "f42219558b4030794a0d8587211101fe"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "送益利路承受梁供奉回京",
        "preface": "",
        "paragraphs": [
            "二星同入蜀，三岁复还台。",
            "秋晚华轩去，江滨祖席开。",
            "归途虽日远，别酒任山颓。",
            "思渥迎知厚，当朝重使才。"
        ],
        "notes": "",
        "id": "8aa686fb03bc75347d1b299539925669"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "雷简夫自辰溪还除国子博士盐铁判官以书见谢并寄杜鹃鸟一只偶成二章答之  其一",
        "preface": "",
        "paragraphs": [
            "学省新开用退之，阳城司业定相知。",
            "休思杜曲仙乡隐，好献元和圣德诗。",
            "三部共推盐铁论，五溪曾制虎貔师。",
            "济源处士功成后，始信书生善出奇。"
        ],
        "notes": "",
        "id": "22a4724e96a7e4059c854b0dc40ebb20"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "雷简夫自辰溪还除国子博士盐铁判官以书见谢并寄杜鹃鸟一只偶成二章答之  其二",
        "preface": "",
        "paragraphs": [
            "山人远寄杜鹃禽，因寄山禽遂寄心。",
            "应谓不如归去好，高飞却入旧云休。"
        ],
        "notes": "",
        "id": "fe9318d198a906a1c8128135a0d638c7"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "送中舍蒲君致政西归",
        "preface": "",
        "paragraphs": [
            "阆苑当年砚席同，别来三十八秋风。",
            "东朝新命西归去，珍重贤哉鹤发翁。"
        ],
        "notes": "",
        "id": "8875d61e723c35d8767bf51b87a8245b"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "送分司少卿归洪井  其一",
        "preface": "",
        "paragraphs": [
            "囊奏祈分务，纶恩宠亚卿。",
            "挥金还故里，脱屣谢浮荣。",
            "彩服趋庭学，彤襜解榻迎。",
            "送言慙有味，何有答希声。"
        ],
        "notes": "",
        "id": "7c64f1f9c878bac3e178ab69dbfae9a3"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "送分司少卿归洪井  其二",
        "preface": "",
        "paragraphs": [
            "知止遗荣世所稀，帆风美满浩然归。",
            "江边闻有梅真宅，吟对西山不掩扉。"
        ],
        "notes": "",
        "id": "14ad5989ede12eb0b232123e9e03dc9e"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "送知府给事赴阙",
        "preface": "",
        "paragraphs": [
            "𬘘如惊晓鼓，仙斾戒晨兴。",
            "万臂攀朱毂，千兵拥绿縢。",
            "归途非杳邈，高步即严凝。",
            "竹马光前迹，蒲鞭掩旧称。",
            "睿襟思启沃，宸扆伫疑丞。",
            "舆论方盈耳，佥谋尽伏膺。",
            "公乎调大鼎，皇矣赉良肱。",
            "属吏垂三异，微才仅五能。",
            "梁园暂未至，燕馆愧先登。",
            "北海难充荐，西曹久见矜。",
            "顽金虽自况，巧冶欲谁凭。",
            "深结君轩恋，翻思附骥蝇。"
        ],
        "notes": "",
        "id": "911ad8936fe944c8574aef1f98cd129d"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "和太师相公重九日䜩府僚之什",
        "preface": "",
        "paragraphs": [
            "不独龙山胜致全，黄枢开宴尽时贤。",
            "风回绮席鸾觞泛，日上彤襜虎幄鲜。",
            "陶菊香浓侵玳押，吴歈声缓倚鹍弦。",
            "云牋一幅西园什，如听钧韶下九天。"
        ],
        "notes": "",
        "id": "899c5089046030982b8c7b3695a3fba4"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "小园即事",
        "preface": "",
        "paragraphs": [
            "闲脱蕉衫挂树桠，竹冠芒𪨗自耘瓜。",
            "心形散傲如园吏，椑榼纵横似酒家。",
            "古桧婆娑张碧盖，流泉诘屈动青蛇。",
            "风清日落未归舍，待得东南见月华。"
        ],
        "notes": "",
        "id": "9e3427a8c8b71d98b1dab4ebf47d5f29"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "宫保相公之役与有劳焉及闻非才忝爰立之命贻诗加奖有晋公亲讨卫国专谋之句称述大过拟议非伦辄成拙恶一章以达谢意",
        "preface": "",
        "paragraphs": [
            "平淮伐潞皆殊绩，靖乱夷凶著往编。",
            "今以薄才叨重任，改将微效觊前贤。",
            "人慙肖象求商野，德谢非熊起渭川。",
            "惟有安昌念高第，雅章称述爱彭宣。"
        ],
        "notes": "",
        "id": "9f3defe3b57cd70e82b35bec4d2d1173"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "题高平公亲书伯夷颂卷后",
        "preface": "",
        "paragraphs": [
            "书从北海寄西豪，开卷才窥竦发毛。",
            "范墨韩文传不朽，首阳风节转孤高。"
        ],
        "notes": "",
        "id": "c5a6628aa15df308812ec0a926e7fc7a"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "春日湖上偶作  其一",
        "preface": "",
        "paragraphs": [
            "地胜当春早，身闲爱景幽。",
            "微风吹积水，尽日飏虚舟。",
            "客至解悬榻，鱼来避直钩。",
            "机心本不动，犹恐骇群鸥。"
        ],
        "notes": "",
        "id": "735ac762d9a40d7502059b64486d71f2"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "春日湖上偶作  其二",
        "preface": "",
        "paragraphs": [
            "岸帻长吟坐钓矶，花香漠漠柳依依。",
            "夕阳湖面光如鉴，风送虚舟自在归。"
        ],
        "notes": "",
        "id": "8190ec5f0399f5281eeaa994bf0cf58c"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "谢太傅相公以近诗三十首寄示",
        "preface": "",
        "paragraphs": [
            "一轴诗三十，词高气格雄。",
            "文通推杂体，吉甫让清风。",
            "平日丹青笔，当年造化工。",
            "安车有余力，移向二南中。"
        ],
        "notes": "",
        "id": "6c3d93627013de0813e4040ff33f7ed1"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "湖上独酌",
        "preface": "",
        "paragraphs": [
            "尽日观鱼坐水边，悠然独酌望青山。",
            "罇前解下渊明帢，起就东奚濯腻颜。"
        ],
        "notes": "",
        "id": "d60db56e766a96d661dab5a20830d027"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "外计苏度支示古铜器形制甚雅辄书五十六字还之",
        "preface": "",
        "paragraphs": [
            "古鼎良金齐法精，未知何代勒功名。",
            "更须梓匠为凫杓，堪与仙翁作酒鎗。",
            "涤濯尚应劳犊鼻，腥膻不复染羊羹。",
            "水边林下风清处，长伴薰然醉玉倾。"
        ],
        "notes": "",
        "id": "4b527f7f37f670bf3a8d58c1e4ebd5b4"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "雨中湖上绯桃盛开舟子维缆于树因书二十八言",
        "preface": "",
        "paragraphs": [
            "灼灼秾华照碧流，素烟丝雨助妖柔。",
            "武陵不放刘郎去，更就桃根系小舟。"
        ],
        "notes": "",
        "id": "4a37c94980797aec14ffaedc4167f93e"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "得告赴洛展省松楸往还寓宿于阳翟程密学新第因成四十言寄高阳",
        "preface": "",
        "paragraphs": [
            "公临赵北际，宅据许西偏。",
            "来往由通德，逢迎阻见贤。",
            "嵩高当牖外，颍树出墙颠。",
            "信宿依华荫，身居贺燕前。"
        ],
        "notes": "",
        "id": "78d42ac76dc14904602c7a62ad46d30e"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "提刑司封垂访郡斋会于湖上道旧为乐兼贶雅章辄成四十言以答来惠",
        "preface": "",
        "paragraphs": [
            "昔忝西州牧，驱车经剑门。",
            "见君新凿沼，延我共开罇。",
            "治岸依山麓，疏泉透树根。",
            "鸭湖今日会，往事喜重论。"
        ],
        "notes": "",
        "id": "6a75ccca66fcb903067c2383aa3e5294"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "予移守青社同年宋学士代予守壁田会有来诗因成四十言为答",
        "preface": "",
        "paragraphs": [
            "旧许陪原郡，时清偃息优。",
            "羡君熊轼去，夺我鸭坡游。",
            "草树秋方密，禽鱼晚思幽。",
            "相凭皆与问，犹忆醉翁不。"
        ],
        "notes": "",
        "id": "1a67e9393ab932d28bdede4756892f29"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "答南都致太傅相公",
        "preface": "",
        "paragraphs": [
            "雪苑挥毫寄雪宫，丘门褒宠过华虫。",
            "希声远夺霜钟韵，妙墨高逾禊帖工。",
            "辱韵颇惭才陋薄，玩辞弥见意勤隆。",
            "西南跂望安昌馆，何日陪随似戴崇。"
        ],
        "notes": "",
        "id": "22bdff76f4a859077e0997886b2589d0"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "偶题看山楼新画山水",
        "preface": "",
        "paragraphs": [
            "尽日望西山，扶筇复倚栏。",
            "远观犹未足，更作画图看。"
        ],
        "notes": "",
        "id": "cfc9191d476f84f1b9906d6b1ade818d"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "太原府统平殿朝拜",
        "preface": "",
        "paragraphs": [
            "逆垒弥天甚，君王驻翠銮。",
            "荆榛亲剪伐，家业信艰难。",
            "一剑山河定，千年庙社安。",
            "故城禾黍美，无复验泥丸。"
        ],
        "notes": "",
        "id": "89cee8dd928a0867eff5296fe6c142dd"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "寄太原韩太尉",
        "preface": "",
        "paragraphs": [
            "旧说男儿本分官，更将诗句报长安。",
            "虚庸自省尤非据，深玷君家汉上坛。"
        ],
        "notes": "",
        "id": "a5e75db49e6310e1cc05b8a5f57d7388"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "和梅公仪待制 登骊山见连理木",
        "preface": "",
        "paragraphs": [
            "长生私语都无益，芳树交柯自表奇。",
            "就使玉真如素愿，山阴拱木竟何知。"
        ],
        "notes": "",
        "id": "ef16de76e420aef4af1a0b324b6c8d9d"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "和梅公仪待制 宿西谿寺",
        "preface": "",
        "paragraphs": [
            "地占莲华麓，谿环鹫岭巅。",
            "密林含细籁，巍刹照清涟。",
            "独赏宁妨醉，幽吟定废眠。",
            "支郎谙雅尚，扫榻就潺湲。"
        ],
        "notes": "",
        "id": "4f84c1742946ce25f42001283c2a3396"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "公仆天章书示暂往蓝田兼阅山水以答来贶",
        "preface": "",
        "paragraphs": [
            "暂枉观风斾，从容赏物华。",
            "蓝山青有玉，辋水碧无沙。",
            "林静闻啼狖，川长见落霞。",
            "宜寻幽径处，竹里到南坨。"
        ],
        "notes": "",
        "id": "0d9ebfb721b066ae2f33673d8a878676"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "和公仪天章雪中游蓝田山悟真寺",
        "preface": "",
        "paragraphs": [
            "古寺依山构，高车冒雪游。",
            "穿林皆玉树，倚槛尽琼楼。",
            "景胜烦诗笔，财丰缓计筹。",
            "岩阿聊寄傲，物外恣寻幽。",
            "缰锁慙羁击，匏瓜叹滞留。",
            "无因陪雅躅，清唱复难酬。"
        ],
        "notes": "",
        "id": "fcc01bc93c69ed799946ea3ad57d70ad"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "寄青州田龙图况",
        "preface": "",
        "paragraphs": [
            "东秦假手裁经岁，偃息山斋兴味长。",
            "怪石罅中栽薜荔，碧梧阴里种麻黄。",
            "吟牵翠蔓秋烟润，醉撷纤英晓露凉。",
            "内省非才寡遗爱，争教所憩似甘棠。"
        ],
        "notes": "",
        "id": "49b709d6e56d34ed26a242592c779acf"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "雨后游华严川马上作",
        "preface": "",
        "paragraphs": [
            "雨后城南路，无泥未有尘。",
            "因观曲江树，更忆杏园春。",
            "草色遥侵水，山光翠逼人。",
            "劭农兼访古，揽辔缓朱轮。"
        ],
        "notes": "",
        "id": "20473426f7e0871a93d29dd61a583a0b"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "题中山郎中华严川墅",
        "preface": "",
        "paragraphs": [
            "城南风物胜，最胜是华严。",
            "谢墅偏幽寂，颜郎此退潜。",
            "流泉清遶砌，列岫翠当簷。",
            "更爱村桥畔，杨花扑酒帘。"
        ],
        "notes": "",
        "id": "2238454f7bd326c7a5ed94a05d4425a9"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "谢公仪待制惠黄石枕",
        "preface": "",
        "paragraphs": [
            "得时应在谷城山，蒸栗温姿照席间。",
            "助我漱流高卧意，曲肱从此不晞颜。"
        ],
        "notes": "",
        "id": "0806dec2c74bcad800f20b0388584ff6"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "和公仪隐厅书事",
        "preface": "",
        "paragraphs": [
            "迹贵虽轩冕，心闲似隐沦。",
            "林间新葺宇，公退此颐神。",
            "藓色青缘砌，池光碧照人。",
            "爱君高雅趣，琴酒屡相亲。"
        ],
        "notes": "",
        "id": "65802708c58fde76eab2625f612283db"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "月夕挈新酿并文石酒罇就公仪南湖雅饮",
        "preface": "",
        "paragraphs": [
            "桃花石器榴花酿，携就南湖访饮朋。",
            "雅论清吟凉月满，山翁不惜醉腾腾。"
        ],
        "notes": "",
        "id": "91638591a1dc921ce64112fc106b4061"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "次韵和公仪月夕游南湖",
        "preface": "",
        "paragraphs": [
            "凉夜南湖饮，林端月上初。",
            "樽罍既古雅，亭榭复清虚。",
            "静赏兴无尽，剧谈欢有余。",
            "群驺不熹事，应厌久停车。"
        ],
        "notes": "",
        "id": "2b8775dc38e00c43e14a71371c81b2b0"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "和公仪咏蒲葵扇",
        "preface": "",
        "paragraphs": [
            "不取归资厚，仁风藉尔扬。",
            "论财虽俭薄，应用极清凉。",
            "六角价非重，九华名未光。",
            "倾心既已久，安石勿相忘。"
        ],
        "notes": "",
        "id": "bf410f0d056bdab4533cefaa49de8732"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "和登飞桥观游艇",
        "preface": "",
        "paragraphs": [
            "为爱高桥月色多，飞觞捉尘对吟哦。",
            "轻舠一叶时来往，惊散双鸳动碧荷。"
        ],
        "notes": "",
        "id": "928238a489d61982c8383044839ea33c"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "和公仪重到隐厅偶书绝句",
        "preface": "",
        "paragraphs": [
            "重访隐斋留雅咏，将归禁署促东辕。",
            "晓猿夜鹤君家物，不恋南湖只恋轩。"
        ],
        "notes": "",
        "id": "06ea3ad7da6c107419ea8ea0e3ff4aff"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "和公仪湖上烹蒙顶新茶作",
        "preface": "",
        "paragraphs": [
            "蒙顶露牙春味美，湖头月馆夜吟清。",
            "烦酲涤尽冲襟爽，𫏐适萧然物外情。"
        ],
        "notes": "",
        "id": "0e820942d9f2e5ea02a79f0327692d68"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "与公仪会饮南湖作",
        "preface": "",
        "paragraphs": [
            "湖上高楼对远山，一罇清醑且开颜。",
            "今朝尚作林塘主，明日将归侍从班。",
            "心向白云虽自乐，身趋丹禁未容闲。",
            "为君不惜厌厌醉，赏尽银蟾秉烛还。"
        ],
        "notes": "",
        "id": "3b74c6c73bf10927e967d27734103b84"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "和公仪游太华",
        "preface": "",
        "paragraphs": [
            "山水清音步步随，谢家歌舞岂须携。",
            "深游雾市身应润，直上莲峰路不迷。",
            "细草舒茵承蜡屐，长松倾盖护云梯。",
            "岩隈灵药皆堪采，采得盈箱亦自提。"
        ],
        "notes": "",
        "id": "5ba89677c6c8a3e23b186193c277fe78"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "见山楼小饮偶作",
        "preface": "",
        "paragraphs": [
            "云淡天迷楚，楼高地占秦。",
            "哀筝一行鴈，小字数钩银。",
            "巷陌三条月，池塘十步春。",
            "府门初夜闭，多少夜游人。"
        ],
        "notes": "",
        "id": "2b305b633b5c5130aabbee1efdaee3e6"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "邛竹杖",
        "preface": "",
        "paragraphs": [
            "孤筠劲质异纤柔，欲假携持助胜游。",
            "不为凌霜高节在，对公灵寿合包羞。"
        ],
        "notes": "",
        "id": "0af799989ce56838d39dcb5062597806"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "蜀牋",
        "preface": "",
        "paragraphs": [
            "素牋明润如温玉，新样翻传号冷金。",
            "远寄南都岂无意，缘公挥翰似山阴。"
        ],
        "notes": "",
        "id": "b4d6c309a4ddd85967df418fc33ad60a"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "华阳巾",
        "preface": "",
        "paragraphs": [
            "华阳山相遗巾法，蜀国乌纱学制成。",
            "公厌貂裘今已久，定知野服称高情。"
        ],
        "notes": "",
        "id": "d25bd51619aacfb538a9937c7833cbb9"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "蒙顶茶",
        "preface": "",
        "paragraphs": [
            "旧谱最称蒙顶味，露牙云液胜醍醐。",
            "公家药笼虽多品，略采甘滋助道腴。"
        ],
        "notes": "",
        "id": "44a302730b4dc96c210396416923c76b"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "近以蜀物寄献复以雅章为报辄课芜音仰酬来贶",
        "preface": "",
        "paragraphs": [
            "微物达诚方愧极，雅章流惠见情深。",
            "野夫自是甘芹味，国老何尝靳玉音。",
            "伸纸恣窥蓝肆宝，登函频作洛生吟。",
            "辞清墨妙真双绝，韫匵传家励子孙。"
        ],
        "notes": "",
        "id": "9a27af6fe834e9f3d330b44260bad67c"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "天平相公远寄佳章谨依韵和呈  其一",
        "preface": "",
        "paragraphs": [
            "晓辟天阍出帝纶，麾幢误委不才臣。",
            "六条颁诏专临雍，一道全师别制秦。",
            "虽受深恩辞北阙，拟将何术抚西人。",
            "他年遂解簪缨去，乞去伊川号散民。"
        ],
        "notes": "",
        "id": "b0fe731c7caf0e972fb12bb1ee938996"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "天平相公远寄佳章谨依韵和呈  其二",
        "preface": "",
        "paragraphs": [
            "昔年公掌秦中漕，虎节寻提四镇师。",
            "从此功成为汉相，至今阙内仰萧规。",
            "新诗远寄音盈耳，累牍频窥喜见眉。",
            "更问春游何处好，夹城西面景龙池。"
        ],
        "notes": "",
        "id": "546bece3eff63eb0844ee596fe7ddb79"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "次韵答平凉龙图王谏议",
        "preface": "",
        "paragraphs": [
            "凛然威望詟西戎，十万貔貅节制中。",
            "从古藩垣谋帅重，于今诗礼得才雄。",
            "勤归定是推优赏，静胜由来保上功。",
            "不独韦平称世美，缁衣兼咏武桓公。"
        ],
        "notes": "",
        "id": "cc212a1020e72a0d49ee9ffbaed35609"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "答王龙图咏山见寄",
        "preface": "",
        "paragraphs": [
            "分得鱼符守雍州，垂帷闭阁再经秋。",
            "眼看岩岫将登览，身似匏瓜苦滞留。",
            "杜曲朱坡虽已到，圭峰紫阁未曾游。",
            "却输假道归朝客，上遍终南寺寺楼。"
        ],
        "notes": "",
        "id": "3d29a362291c8b7ff34093d3db598c4d"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "题纪太尉庙",
        "preface": "",
        "paragraphs": [
            "死节古来虽有矣，大都死节少如公。",
            "惟图救主重围内，不惮焚身烈焰中。",
            "龙准有因方脱祸，猴冠无计复争雄。",
            "如何置酒咸阳会，只说萧何第一功。"
        ],
        "notes": "",
        "id": "0681858c1b0735c28eac6e4294979e77"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "过荥阳玉像院",
        "preface": "",
        "paragraphs": [
            "瑞相双刊玉，仁祠侧布金。",
            "轮蹄一道过，风雨二山嵚。",
            "密藓苍缘壁，乔松秀出林。",
            "村僧不可语，难问祖师心。"
        ],
        "notes": "",
        "id": "c684d1235ec3808123d17f990f163e23"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "过汜水关",
        "preface": "",
        "paragraphs": [
            "济世安民主，擒充执窦归。",
            "山川遗气象，史册动光辉。",
            "原庙今昭德，群雄昔畏威。",
            "虎牢名自久，牛口谚应非。",
            "关塞侔天险，封疆介日围。",
            "特吟摩诘句，度水柳依依。"
        ],
        "notes": "",
        "id": "206cd47ec847befc0cded030039e7563"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "某伏蒙昭文相公以某方忝瀍洛之寄因有嵩少之行惠赐游山器一副质轻而制雅外华而中坚匪惟便于赍持实为林下之珍玩也辄成拙诗一章报谢",
        "preface": "",
        "paragraphs": [
            "上公遗我游嵩具，匜盥杯盂色色全。",
            "拂拭便须延隐逸，洁清那敢污腥膻。",
            "行赍每度云岩侧，器使当居蜡屐前。",
            "林叟谿翁皆窃玩，山厨因此识嘉笾。"
        ],
        "notes": "",
        "id": "6a691add389abfd9e66088aeeaa4a2be"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "答青州相公二首  其一",
        "preface": "",
        "paragraphs": [
            "非才久玷钧衡重，乞得麟符守洛师。",
            "圣造如天从素欲，愚衷何地报鸿慈。",
            "先茔松槚躬时省，私庙萍蘩洁仲祠。",
            "相国情深最知我，邮筒千里贶新诗。"
        ],
        "notes": "",
        "id": "989c8fc961a22585ae9dcd45fc2c4a6f"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "答青州相公二首  其二",
        "preface": "",
        "paragraphs": [
            "雅章追念栢台游，屈指今逾二十秋。",
            "初奉南床持大宪，后陪东阁告嘉猷。",
            "心如金石同谋国，路出风波免覆舟。",
            "闻欲坚随赤松去，拟携灵寿从留侯。"
        ],
        "notes": "",
        "id": "2ccc6d74504c9e1bd3415df7e96ace66"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "梅公仪见寄华亭鹤一只",
        "preface": "",
        "paragraphs": [
            "子真仙裔富高情，远寄仙禽至洛城。",
            "昔向华亭常警露，今来缑岭伴吹笙。",
            "稻粱犹忆嘉禾美，竹树应怜履道清。",
            "已遣吾家伊水墅，旋营莎荐似咸京。"
        ],
        "notes": "",
        "id": "54cad9d3dacbf2a7d98f2f1cd69dc766"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "游平泉作",
        "preface": "",
        "paragraphs": [
            "一崦抱溪斜，前朝辅相家。",
            "遗基皆瓦砾，古木尚烟霞。",
            "夙昔东山墅，留连上殿车。",
            "虽云营退隐，未免逐豪夸。",
            "事往如飞鸟，林空噪暮鸦。",
            "池平无旧凤，堤坏有残沙。",
            "野叟犹能说，樵夫亦共嗟。",
            "至今岩石下，多长紫薇花。"
        ],
        "notes": "",
        "id": "92cdbdcd2d8ff272a3328c7e86a42a61"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "又读平泉花木记  其一",
        "preface": "",
        "paragraphs": [
            "历览平泉记，文饶性苦奢。",
            "如何伊上墅，多是日南花。",
            "美荫皆奇树，清芬悉异葩。",
            "安知桃李盛，不及晋公家。"
        ],
        "notes": "",
        "id": "86463cd2cfc88d38f9e6bf7c3614ec34"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "又读平泉花木记  其二",
        "preface": "",
        "paragraphs": [
            "竹树环青嶂，楼台生碧烟。",
            "珍奇穷四海，景象冠三川。",
            "上党夷凶日，太和归国年。",
            "此时能勇退，应遂老平泉。"
        ],
        "notes": "",
        "id": "c4da410a9d743bd0d114cfba71e572d5"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "又读平泉花木记  其三",
        "preface": "",
        "paragraphs": [
            "吾观李太尉，所失在夸权。",
            "名遂不知退，膏明惟自煎。",
            "终身恋华组，何日到平泉。",
            "徒有思归意，歌诗盈百篇。"
        ],
        "notes": "",
        "id": "f89b3d4bc37f1e6b318f444a62b5a05b"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "游卢溪",
        "preface": "",
        "paragraphs": [
            "一径极幽深，清泉响竹阴。",
            "昔人曾隐雾，衰世偶为霖。",
            "谋国无长策，论兵肆褊心。",
            "王师遂不振，物议愈难任。",
            "仰药身虽殒，攻关盗转侵。",
            "传家绝诸藐，遗业变双林。",
            "僧朴俱难问，碑昏尚可寻。",
            "徘徊念陈迹，不为叹人琴。"
        ],
        "notes": "",
        "id": "9dfbb4046005b37c209604c98ddd8306"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "寒食日早发赴积庆庄拜扫过龙门马上作",
        "preface": "",
        "paragraphs": [
            "赫奕晨霞照万灯，路穿阙口势如吞。",
            "桥边杨柳垂青线，林下秋千挂彩绳。",
            "平地伊流不一抹，半天嵩岳翠千层。",
            "行行渐入吾疆理，竹坞松阡间绮塍。"
        ],
        "notes": "",
        "id": "8c0766bd0f3dcb32943ac4bc603d0092"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "秋日登阙塞",
        "preface": "",
        "paragraphs": [
            "鞅掌公庭暇，登临阙塞秋。",
            "清谈不废务，远望略消忧。",
            "二室榄前见，长伊天际流。",
            "僧归下樵径，客去上渔舟。",
            "返照明金刹，飞泉响石楼。",
            "放怀真趣得，纵目滞情休。",
            "像列三龛密，波翻入节稠。",
            "怅然高世意，不减冶城游。"
        ],
        "notes": "",
        "id": "915d58364292bb2d9d77e98c968f0a32"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "游潜溪",
        "preface": "",
        "paragraphs": [
            "修竹荫清溪，潺湲阙塞西。",
            "石床平有藓，沙路润无泥。",
            "粉白松围古，蓝生草带齐。",
            "难留批勅字，救旱作云霓。"
        ],
        "notes": "",
        "id": "5600607ca2517c5251894cabc11eee1e"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "登广化阁",
        "preface": "",
        "paragraphs": [
            "宝刹层峰上，危栏净界中。",
            "登临近霄汉，子细见伊嵩。",
            "谷迥传清梵，川长没远鸿。",
            "黄昏不忍去，月在石楼东。"
        ],
        "notes": "",
        "id": "9bd0e342a756b11cf898f296e66e932d"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "宿少林寺",
        "preface": "",
        "paragraphs": [
            "六六仙峰绕静居，俗尘至此暂消除。",
            "西来未悟禅师意，北去还驰使者车。",
            "五品封槐今尚在，九年面壁昔何如。",
            "心知一宿犹难觉，花藏重寻贝叶书。"
        ],
        "notes": "",
        "id": "e57fbc0d760fbb12dac17c6913736183"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "游金星观",
        "preface": "",
        "paragraphs": [
            "鹤发庞眉二老仙，林间老屋十余间。",
            "斋粮不蓄惟栽菊，道眼长明祇看山。",
            "朋侣过从应绮用，比邻掩映是嵩辕。",
            "𫏐游自愧尘劳迹，解帢临溪濯腻颜。"
        ],
        "notes": "",
        "id": "6cc16ce90304a66d845f3266ecc398ec"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "游岳寺",
        "preface": "",
        "paragraphs": [
            "寺占嵩颜景最多，奇峰列刹共嵬峨。",
            "依岩宝砌砻清础，出谷飞泉逗素波。",
            "下瞰长川穷渺邈，傍观列岫极陂陁。",
            "缁林法乐堪随喜，钟磬声清呗梵和。"
        ],
        "notes": "",
        "id": "bd2109255a312ec49c3b54e495cae548"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "过颍阳山墅作",
        "preface": "",
        "paragraphs": [
            "平生箕颍志，未免困名缰。",
            "赖此营山墅，频年至颍阳。",
            "相邻紫云洞，不羡白莲庄。",
            "却愧耕夫问，归轩作底忙。"
        ],
        "notes": "",
        "id": "74255e52cf9a4e5b959aa648fe6abd3d"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "大名府舍创作茅斋因题八句太师相公太保相公",
        "preface": "",
        "paragraphs": [
            "勿谓茅茨陋，栖心即有余。",
            "非同诸葛卧，颇类静名居。",
            "面壁思禅理，向阳观道书。",
            "回头视华屋，缰琐宿蘧庐。"
        ],
        "notes": "",
        "id": "b24ae4bd6bedd8cc1ed3afe1d52e47aa"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "留守端明尚书远示赠阇梨渐师诗依韵和成",
        "preface": "",
        "paragraphs": [
            "常随净侣呌禅关，熟听潮音丈室间。",
            "身逐孤云辞陇首，心如皎月照香山。",
            "儒空两悟言无滞，觉望双除性本闲。",
            "居守意勤当应现，不须祇到虎溪还。"
        ],
        "notes": "",
        "id": "a17c37c99807225edfbc370e28c63854"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "仆射侍中荣过潩上小园兼题嘉句谨成十六言仰谢贲饰",
        "preface": "",
        "paragraphs": [
            "上相寻芳驻画轮，华貂玉节耀松筠。",
            "二南雅丽音盈耳，八体遒妍妙入神。",
            "鲁壁再传科斗字，稽山长咏永和春。",
            "小园从此增光价，一室荧煌照乘珍。"
        ],
        "notes": "",
        "id": "bf0ce848248b528961671ae9d67700bb"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "小园池上偶作",
        "preface": "",
        "paragraphs": [
            "微吟岸帻思悠然，近对方塘远见山。",
            "恩施洛阳均逸地，莫言此地是偷闲。"
        ],
        "notes": "",
        "id": "cf588452e610f02a3c66b1f211a345a0"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "诗寄龙门宝应寺证大师",
        "preface": "",
        "paragraphs": [
            "山人去作山西将，岫幌岩扉掩翠岚。",
            "欲问证师求正住，凭师改作潞公庵。"
        ],
        "notes": "",
        "id": "d015e1b2e3ecd3839038f6b590590e28"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "依韵和答文裕群牧侍郎",
        "preface": "",
        "paragraphs": [
            "华轩过陋巷，良䜩集西园。",
            "雅饮金罍耻，高吟墨客喧。",
            "初晴山色静，早夏木阴繁。",
            "酷爱君挥麈，清言有会元。"
        ],
        "notes": "",
        "id": "515ce42659c7adf93c6aba2b0bd22ada"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "昼寝梦归洛宅",
        "preface": "",
        "paragraphs": [
            "位高才薄困疲癃，竹影泉声梦寐中。",
            "定去洛城为逸客，近来书翰学扬风。"
        ],
        "notes": "",
        "id": "61299efa2273335aaf021c1da6c0bc38"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "汝州王端明寄示竹亭诗二十章披玩叹赏不能自已辄成四十言仰答来惠",
        "preface": "",
        "paragraphs": [
            "窈窕竹间路，清虚池上亭。",
            "高情爱寂寂，终日玩青青。",
            "汝水环近郭，箕山开画屏。",
            "知君于此兴，极目送鸿冥。"
        ],
        "notes": "",
        "id": "c9862d803b722c73ee084fe9e92ab0e9"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "中书宿斋偶作  其一",
        "preface": "",
        "paragraphs": [
            "斋洁奉祠事，深严宿禁扃。",
            "露盘云表见，钧奏梦中听。",
            "慎独虔君命，清心重礼经。",
            "顾惭温室树，忽此集鹪螟。"
        ],
        "notes": "",
        "id": "a6883c8b57bdfef5c001ab189975051a"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "中书宿斋偶作  其二",
        "preface": "",
        "paragraphs": [
            "凤阁容栖集，心无外虑侵。",
            "夜凉秋气早，人静禁门深。",
            "大政惭无补，微才恐不任。",
            "歌眠听宫漏，兰焰照青衾。"
        ],
        "notes": "",
        "id": "21be5b4b15323e2b332eb9f1f2ebb065"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "太庙宿斋作",
        "preface": "",
        "paragraphs": [
            "孟秋严庙飨，公衮摄祠官。",
            "达向来风迥，方诸溯月寒。",
            "剪茅重屋峻，藂甓缭墙宽。",
            "仰念灵台厚，恭思王业难。"
        ],
        "notes": "",
        "id": "7321a0768b598e95e9815c8843ba3430"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "寄题龙门临伊堂兼呈奉先寺兴公",
        "preface": "",
        "paragraphs": [
            "山僧知我思归意，为我临伊创草堂。",
            "闻说绕阶丛巨石，更须当槛植修篁。",
            "窗间东望乾元刹，门外南趋积庆庄。",
            "便拟半移生计去，不知何似畅师房。"
        ],
        "notes": "",
        "id": "f19e192b987ffb64db7691ac6bed6103"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "东枢后轩列植花草随时竞秀种类寔繁滋蔓因依未易图也然昔之造化者为不少矣故录其名数牓于北垣意欲后之人勿剪勿伐且无忘于封植也因观其牓偶作小诗三章曰嘲曰解曰断云 嘲",
        "preface": "",
        "paragraphs": [
            "百种闲花草，皆非药笼材。",
            "如何桃与李，曾不预栽培。"
        ],
        "notes": "",
        "id": "e51235bb5684fde7987fcbc9aa90b80d"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "东枢后轩列植花草随时竞秀种类寔繁滋蔓因依未易图也然昔之造化者为不少矣故录其名数牓于北垣意欲后之人勿剪勿伐且无忘于封植也因观其牓偶作小诗三章曰嘲曰解曰断云 解",
        "preface": "",
        "paragraphs": [
            "勿谓闲花草，色成各有宜。",
            "君看桃与李，未是岁寒姿。"
        ],
        "notes": "",
        "id": "9d307d87238e6ec40fd46b8bc7ea4e7b"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "东枢后轩列植花草随时竞秀种类寔繁滋蔓因依未易图也然昔之造化者为不少矣故录其名数牓于北垣意欲后之人勿剪勿伐且无忘于封植也因观其牓偶作小诗三章曰嘲曰解曰断云 断",
        "preface": "",
        "paragraphs": [
            "天地育万物，物物遂其生。",
            "何须强分别，不若两忘情。"
        ],
        "notes": "",
        "id": "204c40021dad7787c5cb038c058128a5"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "九月十日西园会范内翰李紫微已下诸公惠雅章谨成拙诗仰答厚意",
        "preface": "",
        "paragraphs": [
            "今日西园集，联裾蜀国英。",
            "为君聊置醴，念我昔专城。",
            "丽句皆新意，高谈多故情。",
            "报君虽拙陋，所应在同声。"
        ],
        "notes": "",
        "id": "66aabaf832221e7cf5074f13d9c9bb14"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "端明尚书垂访弊居会于西园兼蒙赋诗贲饰辄成四十字奉呈",
        "preface": "",
        "paragraphs": [
            "重阳节始过，佳菊色犹亲。",
            "东篱把酒客，西园飞盖宾。",
            "共此林下宴，可类商颜人。",
            "清罇幸未燥，无所献酬频。"
        ],
        "notes": "",
        "id": "007be56f2d5a26443f6ca428a72b8ce5"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "和副枢吴谏议上元夜从驾至集禧观",
        "preface": "",
        "paragraphs": [
            "顺时同乐慰邦民，协气和风应早春。",
            "斗运帝车遵大路，云从天步绝纤尘。",
            "民瞻玉色欣游豫，岳峙琳宫望省巡。",
            "回御端闱张镐饮，兰灯桂魄耀星津。"
        ],
        "notes": "",
        "id": "04ea30f9de0cf49f85598567b08afd62"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "和致政侍郎二府诗",
        "preface": "",
        "paragraphs": [
            "潭潭相府方高启，岌岌枢闱亦对开。",
            "棋布司存邻象阙，星分位表拱天台。",
            "乐天善颂传嘉句，虔命叨居媿薄才。",
            "仰认圣皇优待意，先时曾枉翠华来。"
        ],
        "notes": "",
        "id": "cffdf6538d6e100a9585737d02403ecf"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "送秘书刘监归嵩阳隐居  其一",
        "preface": "",
        "paragraphs": [
            "昔年宝应茅斋主，别后炎凉已屡经。",
            "暂入城来缘买药，却骑牛去似飘萍。",
            "缑山重访吹笙伴，秘省长虚画鹤厅。",
            "一任洛阳人白眼，且看三十六峰青。"
        ],
        "notes": "",
        "id": "09a05993af2830087e95d9379cefb26a"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "送秘书刘监归嵩阳隐居  其二",
        "preface": "",
        "paragraphs": [
            "四明畴昔称狂客，二室于今号散仙。",
            "子晋料登缑岭望，待君笙鹤共升天。"
        ],
        "notes": "",
        "id": "455d4074bb56a4beaedce3200e49158a"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "和副枢吴谏议寄题广化寺东轩",
        "preface": "",
        "paragraphs": [
            "净居高出四禅天，更对伊嵩辟广轩。",
            "塔耸千花依鹫岭，舟浮一叶上龙门。",
            "云藏古木当危槛，风递疎钟过远村。",
            "我有草堂南涧口，一回西望一销魂。"
        ],
        "notes": "",
        "id": "86fc546418a0bfcbc38117f2c38a14c2"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "伏覩致政太傅侍郎答枢密谏议留题斋阁诗依韵和呈  其一",
        "preface": "",
        "paragraphs": [
            "三朝光辅仰耆年，谢政归来作散仙。",
            "筑室尚依双凤阙，放怀何必五湖船。",
            "清谈倾座簪缨盛，彩服趋庭子舍贤。",
            "公伴赤松应念我，早教西去老伊川。"
        ],
        "notes": "",
        "id": "91c045f955006de9026fd618cce9e2ca"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "伏覩致政太傅侍郎答枢密谏议留题斋阁诗依韵和呈  其二",
        "preface": "",
        "paragraphs": [
            "华颠相顾最相亲，同是三朝二府人。",
            "曾忝政堂陪大论，又叨枢筦继清尘。",
            "我慙蒲柳衰残质，公称夔龙强健身。",
            "把酒观言兼恋德，春晖不觉渐西沦。"
        ],
        "notes": "",
        "id": "140397055aef4b1f6258d495250b1131"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "雪中枢密蔡谏议借示范宽雪景图",
        "preface": "",
        "paragraphs": [
            "梁园深雪里，更看范宽山。",
            "迥出关荆上，如游嵩少间。",
            "云愁万木老，渔罢一蓑还。",
            "此景堪延客，拥炉倾小蛮。"
        ],
        "notes": "",
        "id": "1ce92573e9bdc5c48f5504573bf57364"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "和副枢蔡谏议植山芋",
        "preface": "",
        "paragraphs": [
            "平台山芋传区种，久饵能令玉寿延。",
            "欲长深根培客土，便期珍味荐宾筵。",
            "吴莼顿觉名称减，楚芰须慙嗜好偏。",
            "况是丹头推绝品，百金供费亦宜然。"
        ],
        "notes": "",
        "id": "8fde9c8b10610c609ecfe4f7e0fdd4dd"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "窃知今日于家园种山芋辄成拙诗奉呈副枢谏议",
        "preface": "",
        "paragraphs": [
            "闻说家完乐，仍携山芋来。",
            "何烦心助长，惟喜手亲栽。",
            "若务丰根本，应须薙草莱。",
            "迎知冬荐味，决不减平台。"
        ],
        "notes": "",
        "id": "b8c8cb0164b6c408cfa21c469e142104"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "和副枢蔡谏议赠副枢吴谏议谢惠新宅杂花之什",
        "preface": "",
        "paragraphs": [
            "百卉千花淑景新，主人吟啸惜芳辰。",
            "依依绿减随隄色，灼灼红移洛浦春。",
            "已爱清香飘宴席，更分秾艳与交亲。",
            "邹阳本是梁园客，醉赏犹思濉水滨。"
        ],
        "notes": "",
        "id": "a102e5e06b03e573d17acd4595094e61"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "新酿酴醾酒送吴蔡二副枢",
        "preface": "",
        "paragraphs": [
            "此花犹未发，此酒已先香。",
            "独有甘芹意，开罇略为尝。"
        ],
        "notes": "",
        "id": "199dd344efa11eca5dedc5ecd6895aa4"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "和副枢蔡谏议孟夏旦日右府书事",
        "preface": "",
        "paragraphs": [
            "杲日无亏彰睿圣，前星有庆耀东朝。",
            "皇明烛远群羌服，火德乘时众慝消。",
            "丹扆焦荣犹损膳，华颠尸素合归樵。",
            "夔牙共奏康哉囗，雅咏和声彻九霄。"
        ],
        "notes": "",
        "id": "a77fefac9c0c5528fd864c8d90e45baf"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "去春蒙西都致政李少师惠诗五首追叙旧游因而招隐某尚羁枢务请退未谐深味来章未知所答迁延宿留遂涉岁时今蒙圣慈俯从人欲听解重柄均逸便藩仰西河之上游瞻仁宅之实迩即当胥会弥积欣怡辄成小诗三章代书见意且答去春之赐",
        "preface": "",
        "paragraphs": [
            "新诗五首缘招隐，未得西归未敢酬。",
            "今许均劳解枢柄，期君同伴赤松游。",
            "伊西古寺茅庵静，不到经今八九春。",
            "岩谷定知云水冷，宫师常作独游人。",
            "斗薮缁尘捋白髭，缄书先去问宫师。",
            "仙舟东下能相访，同上平嵩把酒巵。"
        ],
        "notes": "",
        "id": "41edfd727dec3cd5096ca0d9d23c65e3"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "过鲁太师庙作",
        "preface": "",
        "paragraphs": [
            "墨绶前朝宰，桑郊郑圃东。",
            "丛祠临大道，遗烈凛清风。",
            "顾我才尤薄，与君时不同。",
            "历官无一异，得位亦三公。",
            "屑屑刑名内，区区薄领中。",
            "循良谁复道，贪刻自为功。",
            "哲后方勤治，愚臣合尽忠。",
            "承流奉宽大，宣泽务庞鸿。",
            "此意缘思古，何人为发蒙。",
            "神交傥来鉴，潜愿启其衷。"
        ],
        "notes": "",
        "id": "0fe4fbc886e5fda107a20e444694fa46"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "再到积庆坟庄即事偶成  其一",
        "preface": "",
        "paragraphs": [
            "不到伊川八九年，重来风物尽依然。",
            "惊回俗梦鸣臯鹤，洗净尘襟漱玉泉。",
            "绿筿侵阶当蕙帐，苍霞满目对松阡。",
            "天怜老懒优深处，罢听晨鸡彻晓眠。"
        ],
        "notes": "",
        "id": "57168591e8d2bfab1faa1d5cc635a4fb"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "再到积庆坟庄即事偶成  其二",
        "preface": "",
        "paragraphs": [
            "郊园乍适疎慵意，勉强逢迎已不能。",
            "赤米白盐充野馔，蕉衫芒𫏋见山僧。",
            "含风古木遮簷角，漱玉清泉泻石棱。",
            "田父相过复相劝，早归林下醉腾腾。"
        ],
        "notes": "",
        "id": "d83af8ea65cd336fdfcb165265f4f508"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "东溪泛舟",
        "preface": "",
        "paragraphs": [
            "东溪伊水东，溪水丘溶溶。",
            "两桨夷犹去，双凫上下逢。",
            "余波通洛浦，倒影浸嵩峰。",
            "荷动闻鱼跃，沙平见鹤踪。",
            "岛蒲森剑戟，岸柳亚虬龙。",
            "并载惟禅客，随观有牧童。",
            "风传櫂讴远，露湿钓蓑浓。",
            "不是迷津处，何烦问老农。"
        ],
        "notes": "",
        "id": "850a2339acabfaf908398173bf385dfb"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "游楚谏议园宅呈留守宣徽留台端明",
        "preface": "",
        "paragraphs": [
            "五里依仁宅，西邻数仞墙。",
            "主人为屏翰，园吏占风光。",
            "地胜金瓯小，林深锦襻长。",
            "轻烟罩丛桂，幽鸟入修篁。",
            "藓色沿茶灶，松阴覆石床。",
            "一区诚可乐，三径莫令荒。",
            "有木皆交荫，无花不并芳。",
            "相期挂冠后，同此事琴觞。"
        ],
        "notes": "",
        "id": "91252c49ac756fd6b49fde04505c669d"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "游史馆张大卿致政李少卿史馆傅兵部济上郊园",
        "preface": "",
        "paragraphs": [
            "畴昔常闻处士庄，林泉胜景甲山阳。",
            "一渠寒水流清济，千仞浓岚耸太行。",
            "枋口云归穿古木，燕川风过入修篁。",
            "前贤旧业何人继，分与三贤作醉乡。"
        ],
        "notes": "",
        "id": "fdf6fa9c4bbd3af2d7ff02af48301b6a"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "题龙潭寺",
        "preface": "",
        "paragraphs": [
            "古寺依青障，高轩俯碧潭。",
            "山僧如有待，先扫侍中庵。"
        ],
        "notes": "",
        "id": "06394bedf136a4cdbee68af2f1d84479"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "谒济祠作",
        "preface": "",
        "paragraphs": [
            "导沇灵源祀典尊，湛然凝碧浸云根。",
            "远潮沧海殊无碍，横贯洪河自不浑。",
            "一派平流滋稼穑，四时精享荐萍蘩。",
            "未尝轻作风涛险，惟有涵濡及物恩。"
        ],
        "notes": "",
        "id": "7adfca2da4dbe6e326e9ae16014209d6"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "登平崧阁右崧亭作",
        "preface": "",
        "paragraphs": [
            "不较平崧与右崧，大都亭阁尽穹崇。",
            "太行太室当前后，俱是山家入望中。"
        ],
        "notes": "",
        "id": "c8a24e403a5818e084b0355f20f9d2c0"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "游碧涟堂偶作寄致政司空相公聊布所怀",
        "preface": "",
        "paragraphs": [
            "公以心如水，开轩俯碧涟。",
            "尝虚济川檝，却就钓璜渊。",
            "北倚平崧阁，南临种黍田。",
            "缘经冶城望，到此即怀贤。"
        ],
        "notes": "",
        "id": "a6ad84b42974bab3bfc981ac48e8675f"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "诗寄相州侍中韩魏公",
        "preface": "",
        "paragraphs": [
            "鼎邑从来事足夸，冰台近岁景尤嘉。",
            "天平峰秀堪图画，昼锦堂高可宴衙。",
            "新表门闾通德里，旧栽桃李相君家。",
            "仍闻降志相希慕，林下时乘洛样车。"
        ],
        "notes": "",
        "id": "e4d6fdbca4044aa0b3220ffecbc2bf8d"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "诗寄西都致政司空相公",
        "preface": "",
        "paragraphs": [
            "燕居堂北虚闲地，蔾藿森森欲柱天。",
            "中有红梨最翘秀，削成鸠杖佐衰年。",
            "初同野叟甘芹味，终学狂翁挂酒钱。",
            "分寄一枝公必讶，提携不称葛陂仙。"
        ],
        "notes": "",
        "id": "8f4fe3c7ada56ab1003606ad69cee6f5"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "诗寄答致政司空相公",
        "preface": "",
        "paragraphs": [
            "众卉群芳品自奇，遍形歌咏殆无遗。",
            "名过卫国平泉记，数协江淹杂体诗。",
            "苏颋祗夸长乐赋，元舆惟咤牡丹词。",
            "岂知哲匠风骚美，不间鸿纤尽物宜。"
        ],
        "notes": "",
        "id": "3408b3a7837d016ae4496c01c7e71bf2"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "知郡傅学士将赴彭门蒙贶佳什次韵奉答",
        "preface": "",
        "paragraphs": [
            "史局郎曹得俊贤，稔闻高誉已多年。",
            "山阳松菊抛三径，泗水衣冠戴二天。",
            "合作商霖光祖构，犹持汉节滞英躔。",
            "河梁欲上难轻别，亦望迟迟驻曲旃。"
        ],
        "notes": "",
        "id": "810af07534d4bcecb76989925f43b914"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "致政仲损张工部询及孟酝之味因寄数器副以小诗",
        "preface": "",
        "paragraphs": [
            "醽渌如渑味似饴，朝回何必典春衣。",
            "序宾留饮觞无算，速父供甘羜更肥。",
            "不惜郫筒令远寄，惟忧辽豕得深讥。",
            "小家曲糵君谙在，莫使邯郸枉见围。"
        ],
        "notes": "",
        "id": "7547cba394831b8e61e55d875e84c200"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "西都留守宣徽祈谢嵩祠往还敝庄因成雅章为贶谨次严韵  其一",
        "preface": "",
        "paragraphs": [
            "腊雪应祈沾下土，府公遵命祀中天。",
            "定陪仙驭经缑岭，应访禅林过玉泉。",
            "和气随风生二室，欢谣继日满三川。",
            "悠悠大斾累累印，却爱苏家负郭田。"
        ],
        "notes": "",
        "id": "6e69a76f159daedefc7cfbdfe35712aa"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "西都留守宣徽祈谢嵩祠往还敝庄因成雅章为贶谨次严韵  其二",
        "preface": "",
        "paragraphs": [
            "若比扬雄多一廛，仅同徐勉葺东田。",
            "沟塍万亩言之过，却恐增添助役钱。"
        ],
        "notes": "",
        "id": "314217dec39ad8d106206e8f9d20fa10"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "前朔宪孔嗣宗太博过孟云近于洛下结穷九老会凡职事稍重生事稍丰者不得与焉其宴集之式率称其名其事诚可嘉尚其语多资嗢噱因作小诗以纪之亦以见河南士人有名教之乐简贪薄之风辄录呈留守宣徽聊资解颐",
        "preface": "",
        "paragraphs": [
            "洛城冠盖敦名教，任是清贫节转高。",
            "见说近添穷九老，从初便不要山涛。"
        ],
        "notes": "",
        "id": "e036f3c023bc3401b20d7bc7334f99ac"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "谢留守王宣徽寄花",
        "preface": "",
        "paragraphs": [
            "远惠奇花自洛城，吟观醉赏动乡情。",
            "开编读到安仁传，方信河阳浪得名。"
        ],
        "notes": "",
        "id": "9ae048f675aa1cb83bbbf8af5c491f4e"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "再和",
        "preface": "",
        "paragraphs": [
            "惟有陈园接府城，池塘花竹可娱情。",
            "虽然不及芙蓉萼，犹得河桥史馆名。"
        ],
        "notes": "",
        "id": "841afeca55c1f0552bb6f569003a78f6"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "诗谢留守王宣徽远惠牡丹",
        "preface": "",
        "paragraphs": [
            "姚黄左紫状元红，打剥栽培久用功。",
            "采折乍经微雨后，缄封仍在小奁中。",
            "勤勤赏玩倾兰醑，漠漠馨香逐蕙风。",
            "犹恐花心怀旧土，戴时频与望青嵩。"
        ],
        "notes": "",
        "id": "55a7871f146ff093f9b7231e299b726e"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "熙宁癸丑季冬十有三日某被旨谢雪于济祠已事与秘书监光禄卿直史馆太常少卿屯田郎中秘书丞同游枋口泛舟沁水至岘石而登岸历观岩谷间前贤之题名翌日游化成寺以车渡沁回入盘谷穷览山水之嘉处由燕川而归 枋口作",
        "preface": "",
        "paragraphs": [
            "下马入枋口，漾舟缘碧溪。",
            "雪消山骨瘦，风定浪头低。",
            "数里复登岸，群贤俱杖藜。",
            "徘徊岩石畔，寻觅退之题。"
        ],
        "notes": "",
        "id": "1a6e662d2dd7d72d95edbbfd6fb7da42"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "熙宁癸丑季冬十有三日某被旨谢雪于济祠已事与秘书监光禄卿直史馆太常少卿屯田郎中秘书丞同游枋口泛舟沁水至岘石而登岸历观岩谷间前贤之题名翌日游化成寺以车渡沁回入盘谷穷览山水之嘉处由燕川而归 化成寺作唐裴相之山墅舍为寺",
        "preface": "",
        "paragraphs": [
            "昔览传心法，知公素学禅。",
            "今游化成寺，使我复思贤。",
            "大舍倾高产，多生结胜缘。",
            "人琴虽已矣，松菊尚依然。",
            "宝地侵苍藓，巍峰柱碧天。",
            "撮衣书久失，砻石像犹全。",
            "境寂遗尘虑，僧闲足昼眠。",
            "欲归情恋恋，缓辔出燕川。"
        ],
        "notes": "",
        "id": "04d8fa91cc358cd2646217f037410e4a"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "熙宁癸丑季冬十有三日某被旨谢雪于济祠已事与秘书监光禄卿直史馆太常少卿屯田郎中秘书丞同游枋口泛舟沁水至岘石而登岸历观岩谷间前贤之题名翌日游化成寺以车渡沁回入盘谷穷览山水之嘉处由燕川而归 过燕川渡",
        "preface": "",
        "paragraphs": [
            "早过燕川渡，千峰插太虚。",
            "云开微见日，水浅不渐车。",
            "风急樵歌响，霜严木叶踈。",
            "缘溪东北去，岩腹有精庐。"
        ],
        "notes": "",
        "id": "456d32851414ad2990365aab6b2993ea"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "熙宁癸丑季冬十有三日某被旨谢雪于济祠已事与秘书监光禄卿直史馆太常少卿屯田郎中秘书丞同游枋口泛舟沁水至岘石而登岸历观岩谷间前贤之题名翌日游化成寺以车渡沁回入盘谷穷览山水之嘉处由燕川而归 盘谷作 其一",
        "preface": "",
        "paragraphs": [
            "昔有幽栖士，兹焉遂考槃。",
            "惊眠涧泉响，醒酒谷风寒。",
            "列岫开窗见，冥鸿倚杖观。",
            "韩文传已久，合在翠岩刊。"
        ],
        "notes": "",
        "id": "fc89605c4bb65c9567ae755c36cbf2aa"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "熙宁癸丑季冬十有三日某被旨谢雪于济祠已事与秘书监光禄卿直史馆太常少卿屯田郎中秘书丞同游枋口泛舟沁水至岘石而登岸历观岩谷间前贤之题名翌日游化成寺以车渡沁回入盘谷穷览山水之嘉处由燕川而归 盘谷作 其二",
        "preface": "",
        "paragraphs": [
            "愿也乖真隐，韩文旨趣深。",
            "本非逃富贵，岂是爱云林。",
            "已失豪华望，方萌退缩心。",
            "归来老穷谷，村叟共浮沈。"
        ],
        "notes": "",
        "id": "d4092e61bd6b12435ef26f5339d4933d"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "自济源回及中道得通守郎中诗跂羡山水之游以不得陪从为恨因以诗答之",
        "preface": "",
        "paragraphs": [
            "奉祀灵源腊雪余，薄寒风景似春初。",
            "因寻山下游三日，惟恨罇前欠贰车。",
            "南望思君回五马，北来遗我得双鱼。",
            "新诗两首连城贵，百斛骊珠价不如。"
        ],
        "notes": "",
        "id": "ddadb5aa73261e6bf36c12e8194f618e"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "司空相公特贶雅章俯光陋迹依韵和呈以答厚意",
        "preface": "",
        "paragraphs": [
            "一代勋贤孰拟伦，惟公爵德齿俱尊。",
            "顾慙参鲁辞枢筦，辄继萧规偃辅藩。",
            "每到碧涟思召茇，时倾绿醑忆曹樽。",
            "平嵩极目西南望，仁里高闳近鼎门。"
        ],
        "notes": "",
        "id": "a0948ae6a3f663ca13967ae723493de5"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "初泛舟新池观子弟辈作诗因为此示之",
        "preface": "",
        "paragraphs": [
            "旧池疏引透新池，转觉澄澜势渺弥。",
            "得志鱼虾争跳跃，无根萍梗任推移。",
            "船头欲过冲桥脚，柳眼初开映水湄。",
            "借问阿连春草句，何人先把紫毫摛。"
        ],
        "notes": "",
        "id": "8bcce874cb530370fdb32b13ec3f9a8c"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "将赴大名奉寄西都留守王宣徽",
        "preface": "",
        "paragraphs": [
            "骤易铜台守，脂车冒蕴隆。",
            "北行如拾鲁，南望倚平嵩。",
            "畏日临倾藿，惊飚走断蓬。",
            "伊流旧亲友，应亦念衰翁。"
        ],
        "notes": "",
        "id": "f1ffb8ad9534b1d23832ef329a6d07de"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "春旱既甚祷祈未应小园即事",
        "preface": "",
        "paragraphs": [
            "渴望甘膏苏旱岁，日趋祠庙罄虔祈。",
            "春风也解相欺罔，鼓扇杨花学雪飞。"
        ],
        "notes": "",
        "id": "7d5b2c1298050413238d0038e615830c"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "寄相州侍中韩魏公",
        "preface": "",
        "paragraphs": [
            "晋公名画鲁公书，高出张吴与柳虞。",
            "幸得魏公挥宝墨，缘公楷法亦颜徒。"
        ],
        "notes": "",
        "id": "257fee2f4daa5cefabea44191451e5e5"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "题韩晋公村田歌舞图后",
        "preface": "",
        "paragraphs": [
            "治世舒长日，田家事力苏。",
            "干戈久不识，箫鼓共为娱。",
            "浊酒行无算，酡颜倒更扶。",
            "将求太平象，此是太平图。"
        ],
        "notes": "",
        "id": "acee5dcf5a9d331ecba3e6961528d941"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "题辋川图后",
        "preface": "",
        "paragraphs": [
            "吾家伊上坞，亦自有椒园。",
            "漠漠清香远，离离丹实繁。",
            "盈襜常要采，折柳不须藩。",
            "每看辋川画，起予商可言。"
        ],
        "notes": "",
        "id": "94d1c90d6949c41e7d366f6eaeb80a29"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "即事偶书",
        "preface": "",
        "paragraphs": [
            "世道逢消长，人情徇爱憎。",
            "光华如石火，明灭似风灯。",
            "巢幕堪忧燕，垂天不羡鹏。",
            "危心戒行险，视履益兢兢。"
        ],
        "notes": "",
        "id": "9ef4b179c79f2859353e7018e694bc66"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "昨夜饮散未眠偶成拙颂录呈武功寺丞若犹未弃无惜开示",
        "preface": "",
        "paragraphs": [
            "以幻能除幻，居尘不染尘。",
            "略于歌舞地，聊现宰官身。",
            "有法犹为滞，无心乃是真。",
            "还将所得趣，试问悟空人。"
        ],
        "notes": "",
        "id": "a180677d14152a4b67742b8eacd4faaf"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "再答",
        "preface": "",
        "paragraphs": [
            "说幻缘知幻，言尘为觉尘。",
            "觉知今亦遣，尘幻岂关身。",
            "独体方无对，双修未是真。",
            "因君祗夜颂，自愧小乘人。"
        ],
        "notes": "",
        "id": "0ae4d918de2cb9fc858b7e38356a3ade"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "提举刘司封访别将赴滏阳辄成五十六言",
        "preface": "",
        "paragraphs": [
            "乞领琳宫作散仙，云情鹤态任天然。",
            "荣驱轩驭归仁里，恳拜封章解计权。",
            "尺璧时光须爱惜，寸金乡土且留连。",
            "铜台事事君夸诧，莫望西山紧著鞭。"
        ],
        "notes": "",
        "id": "3691b3a76b07e69430f990fe6fde858e"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "偶成小诗赠提举刘司封",
        "preface": "",
        "paragraphs": [
            "向上应无快活人，斯言未敢便当仁。",
            "留君且住非他意，好作熙宁第八春。"
        ],
        "notes": "",
        "id": "187773a2b0870b3c609c7b92bedfc780"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "家园酴醾自京寄至奉送提举刘司封",
        "preface": "",
        "paragraphs": [
            "小圃酴醾烂熳开，盈箱采得寄铜台。",
            "当花对酒熏然意，似到清香洞里来。"
        ],
        "notes": "",
        "id": "ea6bf0a40397deef07db88dfee61e914"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "提举刘司封监牧张职方咏酴醾诗皆以微文形于善谑辄成累句奉呈聊用解纷  其一",
        "preface": "",
        "paragraphs": [
            "蛮牋往复写琼瑰，皆是论都作赋才。",
            "花本无情亦无语，清香自到邺城来。"
        ],
        "notes": "",
        "id": "b48f333241e2e209cd229e1b09603207"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "提举刘司封监牧张职方咏酴醾诗皆以微文形于善谑辄成累句奉呈聊用解纷  其二",
        "preface": "",
        "paragraphs": [
            "已折素华迷雪苑，更将琼艳照冰台。",
            "刘郎曾入仙源路，又到唐昌观里来。"
        ],
        "notes": "",
        "id": "8c282fc279a6e47a7374f85fb5aeffaa"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "招仲通司封府园避暑",
        "preface": "",
        "paragraphs": [
            "骑山楼下水轩东，一室初开待白公。",
            "虽是不如南涧上，都缘却有北窗风。",
            "衔杯避暑称河朔，飞盖延宾在邺中。",
            "解榻况逢徐孺子，馈浆如饭与君同。"
        ],
        "notes": "",
        "id": "9a576d1c560ba50cabd80a9d172deedc"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "金宿楼望月呈仲通司封  其一",
        "preface": "",
        "paragraphs": [
            "满满十分酒，高高百尺楼。",
            "于兹赏圆月，况乃值仲秋。",
            "天宇浩无际，露华光欲流。",
            "西园清夜景，公干不同游。"
        ],
        "notes": "",
        "id": "09527e0d542d21f22a63345c0be6c7d7"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "金宿楼望月呈仲通司封  其二",
        "preface": "",
        "paragraphs": [
            "缅想建安盛，西园飞盖游。",
            "初筵会才雅，今夕继风流。",
            "月伴昏星出，云随晚吹收。",
            "老生于此兴，不减庾荆州。"
        ],
        "notes": "",
        "id": "0b6097fe3c6b28ba9c1bb26df64c5a82"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "诗赠提举窦侍郎",
        "preface": "",
        "paragraphs": [
            "紫髯真将白云卿，总领琳宫道气清。",
            "蕲竹一林曾断买，青溪三弄得遗声。",
            "季伦自作思归曲，向秀方深感旧情。",
            "虽恨功名非谢傅，樽前更欲听君筝。"
        ],
        "notes": "",
        "id": "9a5cc179c79e816c3257becbf94039ec"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "舟中别后中夕无寐偶成四十言奉寄中辉大卿聊致黯然之怀",
        "preface": "",
        "paragraphs": [
            "五十年亲友，如今两鬓霜。",
            "相逢在淇澳，所乐似潇湘。",
            "话旧如春梦，听歌放酒狂。",
            "压关楼下别，一夕九回肠。"
        ],
        "notes": "",
        "id": "e88b2d5caef4736bd69aac055eb0132e"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "依韵谢运使陈虞部生日惠双鹤灵寿杖  其一",
        "preface": "",
        "paragraphs": [
            "仙禽寿杖垂佳贶，丽句雕章焕列星。",
            "深悉至怀形善祷，拟延西景驻颓龄。"
        ],
        "notes": "",
        "id": "3f9e07c65111762284452f2b35d2c7df"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "依韵谢运使陈虞部生日惠双鹤灵寿杖  其二",
        "preface": "",
        "paragraphs": [
            "青田双戏九臯鸣，屈降仙姿入户庭。",
            "宜与衰翁为老伴，雪毛霜鬓共星星。"
        ],
        "notes": "",
        "id": "49cb32febadcd7a716b00dc6e1034de1"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "依韵谢运使陈虞部生日惠双鹤灵寿杖  其三",
        "preface": "",
        "paragraphs": [
            "瑰奇擢秀从王屋，灵寿传名自汉庭。",
            "仁者存心安老者，欲扶蹇步得长宁。"
        ],
        "notes": "",
        "id": "8b77d63f706ec8bf11abacbb36d6ba60"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "依韵谢运使陈虞部生日惠双鹤灵寿杖  其四",
        "preface": "",
        "paragraphs": [
            "美干非缘削治成，挺然修直体坚轻。",
            "仙郎曲借扶持力，使助登山蜡屐行。"
        ],
        "notes": "",
        "id": "3b14b09488779961ced2c42ef1574661"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "熙宁丙辰十一月二十八日安正堂喜雪",
        "preface": "",
        "paragraphs": [
            "冻云浓厚朔风严，粉揉琼霙扑绮簷。",
            "斗变至和缘帝力，迎知上瑞协人占。",
            "晚归渔市蓑衣重，晓上旗亭酒价添。",
            "更待三英同胜赏，翩翩赋笔紫毫铦。"
        ],
        "notes": "",
        "id": "39b2dd10fb39b965e22275a0024816fa"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "雪霁金宿楼闲望偶作",
        "preface": "",
        "paragraphs": [
            "盈尺初晴皓采鲜，长空极望势漫漫。",
            "铜台不惮三休上，冰井须添一倍寒。",
            "舟檝似从云外过，园林如在鉴中看。",
            "冬来景象今方好，未到黄昏且凭栏。"
        ],
        "notes": "",
        "id": "4433f01bcc12159f871a37b15fabe014"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "诗答郓州分司李待制许中春宠访",
        "preface": "",
        "paragraphs": [
            "念昔多闻友，于今四纪强。",
            "滞才君绊骥，叨命我循墙。",
            "二月芳期近，三台淑景长。",
            "东郊望飞盖，原隰有辉光。"
        ],
        "notes": "",
        "id": "e6d341970e9b9a1d0776a01fb72e30dc"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "谢假新舟",
        "preface": "",
        "paragraphs": [
            "使舰新成泛碧澜，更陪李郭共登仙。",
            "深惭一水如衣带，不称君家旧济川。"
        ],
        "notes": "",
        "id": "17dbfe8da08ed51b28311afe7f3e48a5"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "寒食游压沙寺雨中席上偶作  其一",
        "preface": "",
        "paragraphs": [
            "魏公前岁朝真去，寂寞阑干尚有情。",
            "莫道甘棠无异种，至今留得雪香名。"
        ],
        "notes": "",
        "id": "ddbfd342b37e342e275129e7d4496c6c"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "寒食游压沙寺雨中席上偶作  其二",
        "preface": "",
        "paragraphs": [
            "沙路无泥地侧金，满园香雪照琼林。",
            "一枝带雨樽前看，还是去年寒食心。"
        ],
        "notes": "",
        "id": "b7a782c516ecd9c84f79d11e66e3d990"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "机宜职方见示三月十八日游船场见许公亭诗追惟文靖公之旧迹辄成四十言以继善声",
        "preface": "",
        "paragraphs": [
            "文靖居留日，于兹事胜游。",
            "春塘虽有草，夜壑已无舟。",
            "召伯昔所憩，魏人今再修。",
            "不缘从众乐，争忍过西州。"
        ],
        "notes": "",
        "id": "b5962c7c26d54bb12e2d69c564320dcf"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "某伏覩运使金部运判秘丞运同赞善赠长老元师诗一首举唱三观圆成叵测精微但深赞叹辄不自揆愿继善声素昧宗乘颇慙芜陋",
        "preface": "",
        "paragraphs": [
            "北土久无临济嗣，宗风不振至于今。",
            "方当魏俗依僧宝，须访尧山礼道林。",
            "东去恳邀香象驾，西来顿识祖师心。",
            "绀园变色慈云庇，蔀屋容光惠日临。",
            "理事融通周法界，处时同就听潮音。",
            "不分孔老为三教，欲使瓶盘作一金。",
            "得度皆欣龟值木，当机尽许芥投针。",
            "伽佗孤起开晨景，伊字齐修照溟阴。",
            "独愧钝根非了了，宛同眢井自沉沉。",
            "愿将天钵清凉水，浄洗昏眸与浊襟。"
        ],
        "notes": "",
        "id": "ee880245c159841ceb581101ec115d1b"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "效唐杜牧之对酒绝句",
        "preface": "",
        "paragraphs": [
            "醒时忙事醉时闲，随分倾杯也破颜。",
            "若使玉楼休酿酒，春风应不到人间。"
        ],
        "notes": "",
        "id": "f1ea4f63a14da5e3704063bd7c73dd9a"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "追和",
        "preface": "",
        "paragraphs": [
            "销磨岁月功名内，检束身心礼法中。",
            "除却高阳诗酒伴，人间谁解惜春风。"
        ],
        "notes": "",
        "id": "51c3b686f48538ffae7ae80d761e3e6b"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "问石楠",
        "preface": "",
        "paragraphs": [
            "遣使赴西洛，因书问石楠。",
            "栽培既已久，围径必须添。",
            "布叶应笼槛，抽梢定出簷。",
            "丹心与劲节，无惮雪霜严。"
        ],
        "notes": "",
        "id": "e8c79b425025bb719fc4017da8c6c0ab"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "问栝",
        "preface": "",
        "paragraphs": [
            "酷爱池南栝，当年手自栽。",
            "出蓝常有望，生白固难催。",
            "得地根弥固，凌霜势不摧。",
            "楸梧皆不问，为尔亦凡材。"
        ],
        "notes": "",
        "id": "e67bbf3055c227b9d7cf6b44234abbd5"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "书扇",
        "preface": "",
        "paragraphs": [
            "莫结新情断旧情，斯言明载坐忘篇。",
            "心名口诵为深戒，祗恐迷情逐景牵。"
        ],
        "notes": "",
        "id": "5f14770b31410368cc01654172a0a715"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "诗答致政范侍郎致政内翰侍郎荣过郊居少驻轩驭兼留诗咏俯贲丘樊辄次元韵",
        "preface": "",
        "paragraphs": [
            "郊居诚敝陋，平地见伊光。",
            "适值华轩过，仍当煦景长。",
            "幸能留憩止，岂敢谓高凉。",
            "绿筿缘荒径，青萝补坏墙。",
            "劝耕周厥土，问稼保斯箱。",
            "处择仁为里，归寻醉作乡。",
            "老怀从放达，宴坐绝稀望。",
            "后躅承相顾，交情孰可方。",
            "清吟委珠玉，雅奏协宫商。",
            "似震惊群蛰，如牷荐大房。",
            "畏涂逢善友，酷暑得寒浆。",
            "三复劳钻仰，词雄韵更强。"
        ],
        "notes": "",
        "id": "6f395b6dda5848b8b75f256273cb0ebe"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "运判秘丞黄以某自大水后久无燕集声酒之乐贻书问念继以佳章辄依来韵和呈黄莗",
        "preface": "",
        "paragraphs": [
            "下水关楼张别宴，别来惟是寄双鳞。",
            "近缘荒政须藩乐，趣办舆梁为济人。",
            "歌罢贯珠收画扇，舞停回雪卷文裀。",
            "蓬山叔度怜勤瘁，继走邮筒惠讯频。"
        ],
        "notes": "",
        "id": "b9342b378aa7919a5d5ae968f3d3d8a3"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "谢运使陈金部生日惠绣寿仙香炉合依韵和二绝句  其一",
        "preface": "",
        "paragraphs": [
            "𫄨绣为章古法传，刺文肖象用功专。",
            "他时携去伊川坞，欲并西方皤叟仙。"
        ],
        "notes": "",
        "id": "61da71589062c69d94a01a9de39c675c"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "谢运使陈金部生日惠绣寿仙香炉合依韵和二绝句  其二",
        "preface": "",
        "paragraphs": [
            "诗缘大雅成歌倾，器自良工得范模。",
            "珍重星郎为寿意，更从兰省辍薰炉。"
        ],
        "notes": "",
        "id": "dc23fa7c4c8043d0ba6edb2f0dd7eeb6"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "龙图给事使还过魏少留仙斾道旧为乐因及北史魏收之语作为雅章辄敢寄声聊资一噱",
        "preface": "",
        "paragraphs": [
            "剧谈亹亹倍尘麾，奇表堂堂对伏犀。",
            "易作诗章频有得，难为逋峭岂无稽。",
            "回驱大旆龙沙北，归直清厢虎帐西。",
            "久困土山缘直道，侃然常耻病于畦。"
        ],
        "notes": "",
        "id": "45fb3abd9b1c4c9daac81ef71a62a710"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "路上舟中作",
        "preface": "",
        "paragraphs": [
            "诏乘巨舰济安流，圣念偏于老者优。",
            "堪笑霸臣何琐琐，五湖归去一扁舟。"
        ],
        "notes": "",
        "id": "5ecb34a0a44c346b25c3a8096435bd41"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "行及白马寺捧留守相公康国韩公手翰且云名园例惜好花以俟同赏因成小诗  其一",
        "preface": "",
        "paragraphs": [
            "公书苦惜春光晚，柳絮榆钱扑面飞。",
            "惟说名园绝奇品，留花未发待翁归。"
        ],
        "notes": "",
        "id": "e72bb359e5561a1a539acea31e7fb912"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "行及白马寺捧留守相公康国韩公手翰且云名园例惜好花以俟同赏因成小诗  其二",
        "preface": "",
        "paragraphs": [
            "去岁曾吟怨别诗，今春醉赏又参差。",
            "洛城虽是归来晚，趁得姚黄正发时。"
        ],
        "notes": "",
        "id": "2a039440051f729cd3886a22eb3fc7c8"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "留守相公宠召同赏花欢饮兼示雅章次韵",
        "preface": "",
        "paragraphs": [
            "洛表衡臯谷雨天，归来景物尚鲜妍。",
            "喜随使旆寻花圃，急趁宾簪赴绮筵。",
            "酒拨嫩醅倾绿液，曲调新谱促朱弦。",
            "玉堂仙客应潜笑，强作风情学少年。"
        ],
        "notes": "",
        "id": "587812c2d03e1e59fc92fc3923d18ca7"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "留守相公宠示东田䜩集诗依韵和呈",
        "preface": "",
        "paragraphs": [
            "尝同徐勉构东田，花竹成阴雨后天。",
            "为爱宪台宽白简，得随相府赏红莲。",
            "清樽屡釂吟情逸，红袖频翻舞态妍。",
            "归兴直须三鼓尽，月华况是十分圆。"
        ],
        "notes": "",
        "id": "a5971bdfd4d333f56c119c8cf0be30ed"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "端午日招诸公于敝园为角黍之会独尧夫不至因成小诗奉呈用资一笑",
        "preface": "",
        "paragraphs": [
            "药饵从来多客至，人情大抵见荣观。",
            "戴崇贪赴安昌会，必为东田不足欢。"
        ],
        "notes": "",
        "id": "3984345ef3c5177383e056d0514d13c8"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "留守相公宠赐雅章召赴东楼真率之会次韵和呈",
        "preface": "",
        "paragraphs": [
            "朱楼华阁府园东，蜗陋仍依美庇中。",
            "俭幕深严依绿水，楚台高迥快雄风。",
            "四弦清切呈新曲，双袖蹁跹试小童。",
            "况是元规兴不浅，归轩争敢便怱怱。"
        ],
        "notes": "",
        "id": "4d076ba1894e4b9eadaf1ee6c0d2bd81"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "次韵留守相公同游龙门",
        "preface": "",
        "paragraphs": [
            "凿开青障启天门，直泻伊流泄汝坟。",
            "八节惊涛鼍振鼓，千花宝塔鴈翔云。",
            "岩隈雨过飞泉涨，谷口风回堕叶纷。",
            "龛穴隆穹三像列，楼台华焕两崖分。",
            "方陪茜旆来寻胜，不就蒲飧趁茹荤。",
            "北里笙竽皆拥从，东山罗绮半酣醺。",
            "升堂共覩皤仙貌，策杖同寻古士坟。",
            "喜脱貂冠亲野老，幸随态轼附邦君。",
            "林峦岑寂真堪赏，市井喧哗渐厌闻。",
            "人度长川犹隐映，香销古殿尚氛氲。",
            "周生归后兰重佩，荀令行时蕙更薰。",
            "晓露未晞珠滴泪，秋花争发锦挑文。",
            "群娃散步尘生袜，小舫争登水溅裙。",
            "钓叟傍观皆叹羡，禅师迎谒尽欢欣。",
            "既无冗局羁闲迹，忍促回轩背夕曛。",
            "得向石头溪上饮，从今遂不畏移文。"
        ],
        "notes": "",
        "id": "11956849f8c73fe1ade674e34604d641"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "次韵留守相公佳雪应时",
        "preface": "",
        "paragraphs": [
            "同云瑞雪符丘祷，喜气欢声动洛师。",
            "农事迎知春后望，时寒顺应腊前期。",
            "抽毫未见三英赋，贵纸先传六义诗。",
            "贤者与民同此乐，下民无复共嗟咨。"
        ],
        "notes": "",
        "id": "f5203aa7f80e9e08fdcba65302a4edb7"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "次韵留守相公以罗门新渠并成喜而成咏",
        "preface": "",
        "paragraphs": [
            "万艘潭汇嘉猷里，分洛疏伊尽北驰。",
            "远引𫘝风通越货，肇营胜迹在唐时。",
            "通渠中梗年滋久，美利重兴势亦迟。",
            "漕口罗门今并复，相君一一授成规。"
        ],
        "notes": "",
        "id": "c2fae56344983e80b2c4f214a4de1db9"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "知府学士远寄雅章曲念衰老谨依高韵和呈粗伸感佩之意",
        "preface": "",
        "paragraphs": [
            "几年洛社盍朋簪，照席琼枝秀出林。",
            "月夕同游诗笔健，花时共赏酒杯深。",
            "帝纶中出荣开府，使节西驰怆判襟。",
            "远寄佳章念衰朽，知君最有岁寒心。"
        ],
        "notes": "",
        "id": "2662bb392ca2f91ca913d934bf7c165f"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "和致政张大夫见贻之什",
        "preface": "",
        "paragraphs": [
            "自愧无才济世难，貂蝉挂了谢朝班。",
            "襟形散逸尘埃外，杖履逍遥水石间。",
            "君亦早抛华省贵，人皆仰羡白云闲。",
            "湖溪闻与郊居近，不用拈钱剩买山。"
        ],
        "notes": "",
        "id": "87f96f77d1b4e60aef689f50d53db09e"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "送顺师赴积庆院寂照庵结夏偶成二颂",
        "preface": "",
        "paragraphs": [
            "原夏南归寂照庵，潜移性海入华严。",
            "从来野寺门风拙，频与西堂受小参。",
            "西堂旧有牧牛图，七祖真容列座隅。",
            "虽是宗门粗浅法，从粗入细到无余。"
        ],
        "notes": "",
        "id": "7298881b84ba4a902f9f021554f516ca"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "送弥陀实师访积庆西堂顺老",
        "preface": "",
        "paragraphs": [
            "好去三摩地，相逢两会家。",
            "禅心究实际，慧眼绝空花。",
            "闻在东林日，常烹北苑茶。",
            "愿将甘露味，余润济河沙。"
        ],
        "notes": "",
        "id": "844c2ab73fcd2fbcb6961916ecb2a344"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "颂寄实师顺师",
        "preface": "",
        "paragraphs": [
            "传闻二禅伯，共是一家风。",
            "悟处头头悟，通时事事通。",
            "西堂入妙用，寂照舍真空。",
            "更有青青竹，菩提法眼中。"
        ],
        "notes": "",
        "id": "1018f5ec1acd4fa27c86bda0cc7e2abb"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "余前此二纪保厘西郊与判台李少师及洛社诸君游龙门饮伊上有渔者献鳜鱼十数尾因作羹鲙坐客有思鲈之兴余后守魏累请休致久而未遂曾为忆鳜诗寄洛下诸贤今年秋累与诸君饮于东田池上苇间鲙鱼炊香稻以佐酒浩然有江湖之趣因作是诗并录忆鳜诗如左",
        "preface": "",
        "paragraphs": [
            "一罇江上思鲈酒，两首伊滨忆鳜诗。",
            "今日东田遂前请，香梗绿蚁鲙红丝。"
        ],
        "notes": "",
        "id": "5075c54ec21cc12d1d02a54bb2383828"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "嘉祐中余尹河南与少师李公明龙图董巨源集贤王伯初同游龙门渔者得鳜鱼数十尾以助杯柈饮兴皆欢日月云迈几二十年感旧念游作忆鲈诗乃思鲈之比也  其一",
        "preface": "",
        "paragraphs": [
            "西风一棹思鲈兴，抖擞尘缨归旧庐。",
            "最忆香山石楼下，清伊深处钓寒鱼。"
        ],
        "notes": "",
        "id": "f32710a0536665f96e5f02a3990672dc"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "嘉祐中余尹河南与少师李公明龙图董巨源集贤王伯初同游龙门渔者得鳜鱼数十尾以助杯柈饮兴皆欢日月云迈几二十年感旧念游作忆鲈诗乃思鲈之比也  其二",
        "preface": "",
        "paragraphs": [
            "追思洛社闲游伴，屈指于今太半亡。",
            "若到龙门更闻笛，定知悲感似山阳。"
        ],
        "notes": "",
        "id": "eb17037809a6a4d63e60990a40234726"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "尧夫惠簟",
        "preface": "",
        "paragraphs": [
            "使指及门传惠赐，蕲春薤叶水纹寒。",
            "相君鼎意多兼济，欲使炎天老者安。"
        ],
        "notes": "",
        "id": "a9dfbf4e12a5f1b93960ca2be6edf470"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "清明日玉津园赐宴即席",
        "preface": "",
        "paragraphs": [
            "节应桐华始，筵开禁苑新。",
            "推恩缘旧物，如惠及陈人。",
            "众乐闻天奏，同寅会柄臣。",
            "兰肴享丰洁，桂醑釂芳醇。",
            "复育需云广，涵濡湛露均。",
            "桑榆垂晚景，何路报尧仁。"
        ],
        "notes": "",
        "id": "16c599e71957902cdffb72b3632834e2"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "西归日琼林苑赐宴即席",
        "preface": "",
        "paragraphs": [
            "窃禄叨荣四纪余，退思侥幸亦无如。",
            "趋朝再覩新宫省，解绂还归旧里庐。",
            "报国丹心明皎皎，恋轩疲足去徐徐。",
            "群公尽出都门祖，盛事光于汉二疏。"
        ],
        "notes": "",
        "id": "a159a6ae329fbbf60ffab9ffa42237dd"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "臣得请致政赴阙谢恩修觐礼成回归西洛感恩恋圣情激于中谨成五言十二韵诗一首斋沐缮写上进",
        "preface": "",
        "paragraphs": [
            "遭时方筮仕，涉道未逢源。",
            "四纪叨荣禄，三朝忝圣恩。",
            "华颠固一节，厚载托孤根。",
            "得谢缘矜老，求全愧达尊。",
            "懋官非尚德，进秩玷维垣。",
            "海纳推涵育，天容示保存。",
            "赐筵临黼座，别旨釂金罇。",
            "献替𫇴词拙，详延玉色温。",
            "云章训深厚，日接宠便藩。",
            "穆穆辞宸扆，迟迟去国门。",
            "恋深惟有涕，感极却无言。",
            "誓竭忠懃志，书绅戒子孙。"
        ],
        "notes": "",
        "id": "d93760d0785c8abc0c154d5e8b46201f"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "臣伏蒙圣恩今月二日就琼林苑特遣中使宠赐御诗仰味圣言恭披宸翰曲推恩礼过奖愚臣感愧之深负荷弗克辄课愚陋恭和圣制",
        "preface": "",
        "paragraphs": [
            "老臣为感圣恩殊，趣治轻装觐帝居。",
            "锡宴便藩亲凤扆，赐章重叠捧龟书。",
            "康时有志才终短，报国无功术已疎。",
            "身在洛阳心魏阙，愿倾丹恳上公车。"
        ],
        "notes": "",
        "id": "012620945ca2c90012b080149674026a"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "次韵留守相公光和运使度支诗",
        "preface": "",
        "paragraphs": [
            "今古虽殊事不殊，古今贤相事相符。",
            "昔惟晋国今康国，皆自西都镇北都。",
            "奕叶公台缘世济，累朝名德与功俱。",
            "镕成九鼎归良冶，玉季金昆动一𬬻。"
        ],
        "notes": "",
        "id": "084a5a37823a34fef35fdcf47e9e2a4c"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "送圆明大师归吴兴",
        "preface": "",
        "paragraphs": [
            "数曲清琴达舜聪，瑶津仙苑助薰风。",
            "朝端多士知音久，霅上故栖归思浓。",
            "命服鲜华新烂椹，行装轻简旧焦桐。",
            "乡人若问大檀越，尽在食经千部中。"
        ],
        "notes": "",
        "id": "c2b4fd5fa27f50eed4c8603a9c28b37d"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "某再获谢事归老洛师留守相公宠惠台什过形奖予谨达来贶",
        "preface": "",
        "paragraphs": [
            "二圣恩深念老臣，许从休退乐伊滨。",
            "重观景物皆尘迹，喜见居留是故人。",
            "林下放怀无检束，樽前道旧长精神。",
            "公难久作东田伴，却作黄枢秉化钧。"
        ],
        "notes": "",
        "id": "75885c2c66cc368b6a42c4c38425e808"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "留守相公宠示喜雨雅章曲有推借谨抒鄙意上答",
        "preface": "",
        "paragraphs": [
            "嵩阴累昼结层阴，一夕霶沱济物深。",
            "稼穑首资千亩籍，焦劳顿释两宫心。",
            "高台便有凉风至，奥室全无暑气侵。",
            "利泽定知均率土，保厘再起作商霖。"
        ],
        "notes": "",
        "id": "8f922b02cf1df54ba4979160badffe07"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "留守相公",
        "preface": "",
        "paragraphs": [
            "荐捧佳章频叹服，洋洋盈耳类锵金。",
            "老昏拙滞无才思，勉强难为继大音。"
        ],
        "notes": "",
        "id": "2692f00e6790465e336d9e9c56b0a02a"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "余于洛城建春门内循城得池数百亩其池乃唐之药园因学徐勉作东田引水一支灌其中岁月渐久景物已老乔木修竹森然四合菱莲蒲芰于沼于沚结茅构宇务实去华野意山情颇以自适故作是诗",
        "preface": "",
        "paragraphs": [
            "引得清伊一派通，三湾相接势无穷。",
            "便成渺渺江湖趣，更有萧萧芦苇风。",
            "西洛故年为胜地，东田今日属衰翁。",
            "药园事迹分明在，尽见云卿旧记中。"
        ],
        "notes": "",
        "id": "4a2736046915e887cb4521fe3472ae1e"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "游东田八韵",
        "preface": "",
        "paragraphs": [
            "文物平津阁，风流太傅山。",
            "胜游松岛外，故迹药园间。",
            "霜蔀编为屋，寒荆刈作关。",
            "窗棂云漠漠，畦窦水潺潺。",
            "芦渚炊烟起，萍沤钓艇还。",
            "竹经朝雨翠，荷借夕阳殷。",
            "幽兴能招隐，高情自爱闲。",
            "从来行乐处，携手一开颜。"
        ],
        "notes": "",
        "id": "4dbc169ecbe1f0eafd12c1526229b137"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "与之珍朝议秋日东田观鱼掷饼水中鱼食者众  其一",
        "preface": "",
        "paragraphs": [
            "观鱼最是乐，莫作羡鱼心。",
            "退而能结网，所得过千金。"
        ],
        "notes": "",
        "id": "64bdffdb8c2f037f13f9b365f677367c"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "与之珍朝议秋日东田观鱼掷饼水中鱼食者众  其二",
        "preface": "",
        "paragraphs": [
            "垂钓与施食，乃是两般心。",
            "莫作鲁人意，公张取百金。"
        ],
        "notes": "",
        "id": "d82356ec97dab7886d0778da93b9c628"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "与之珍朝议秋日东田观鱼掷饼水中鱼食者众  其三",
        "preface": "",
        "paragraphs": [
            "凫鸥两闲暇，知我无机心。",
            "跃渊宜自在，直莫上钩金。"
        ],
        "notes": "",
        "id": "37471cd5a752d083ae03d763595ac3c6"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "前日蒙留守相公玉汝延饮于中和新堂仍别设毡幄欲令羸老暂憩翌日小娃已传其说辄成小诗",
        "preface": "",
        "paragraphs": [
            "新堂仍设旧青毡，欲使刘伶暂醉眠。",
            "何似奇章南涧上，别开一室待焦先。"
        ],
        "notes": "",
        "id": "adf96515431a04b9a00a34ae724790ae"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "留守相公",
        "preface": "",
        "paragraphs": [
            "中和堂饮夜厌厌，逸客峨冠欲堕簪。",
            "深荷相君怜老意，改题毡幄醉眠庵。"
        ],
        "notes": "",
        "id": "0601a557ae4c71edbfafb116640ac5df"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "留守相公玉汝宠示嘉篇有棠阴旧游之句过奖难当辄敢和呈",
        "preface": "",
        "paragraphs": [
            "曹酒清醇饮易酣，接䍠倒著不须簪。",
            "甘棠旧憩人无咏，何似退归伊上庵。"
        ],
        "notes": "",
        "id": "dc14ca5626c301c38ee5e37fab9ba34f"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "再和留守相公惠雅章",
        "preface": "",
        "paragraphs": [
            "蜗舍归来多闭户，貂冠挂了不留簪。",
            "每登丞相潭潭府，常憩西厢大隐庵。"
        ],
        "notes": "",
        "id": "622d418ef056335d5832ed8a4933af77"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "再和留守相公继示雅章",
        "preface": "",
        "paragraphs": [
            "两两台符世仰瞻，高怀冲淡厌华簪。",
            "经纶器业时方赖，难遂南阳卧草庵。"
        ],
        "notes": "",
        "id": "b00809a8af8b774d46978df197943ec3"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "送留守相公",
        "preface": "",
        "paragraphs": [
            "樽前不制泪汍澜，大抵人情老别难。",
            "东阁宾朋渐分散，西都风景便阑珊。",
            "惟凭鱼鴈通书问，祗对松筠想岁寒。",
            "公衮还朝副公望，永将天下置之安。"
        ],
        "notes": "",
        "id": "1ad66926d46b96e33865124ff8cf4c52"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "次韵致政中散宠惠雅章",
        "preface": "",
        "paragraphs": [
            "承枉安车访孟津，披云喜睹旧风神。",
            "昔年交会心相契，今日朋从意转亲。",
            "华发并蒙难老福，清罇莫作独醒人。",
            "高门积庆簪缨盛，世上尊荣孰比伦。"
        ],
        "notes": "",
        "id": "d6131d240b436568b909adba07a86440"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "致政中散荀龙连惠三篇俯光衰老辄亦依韵和呈再鼓羸师其气已竭止希一览而弃之可也",
        "preface": "",
        "paragraphs": [
            "郢楼高唱丽阳春，重叠三章妙入神。",
            "席上纵欢殊不倦，樽前道旧转相亲。",
            "故交共是休闲客，令子今为辅弼人。",
            "河内仙居颇优逸，风流雅尚有谁伦。"
        ],
        "notes": "",
        "id": "bf5a3ec5147c55164e71f8340d8f97d2"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "河阳寄留守相公",
        "preface": "",
        "paragraphs": [
            "𫏐别荧煌座，初为半月期。",
            "洛城归意切，不独为花时。"
        ],
        "notes": "",
        "id": "b737e2ee957935d8afa5311bb58247f9"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "次韵留守相公促令归洛",
        "preface": "",
        "paragraphs": [
            "自古锦城虽可乐，犹言不若早还家。",
            "三城争似洛城乐，只是安仁一县花。"
        ],
        "notes": "",
        "id": "79db2fee3f0fd664de17841336dae078"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "谢留守相公尧夫惠书及诗意爱勤重  其一",
        "preface": "",
        "paragraphs": [
            "河阳满县花称好，仰望山川难比肩。",
            "留钥惠诗锵玉振，采毫洒墨灿星联。",
            "樽前毕集邹枚客，舟上同登李郭仙。",
            "伊叟依刘心更切，柴车促驾即言还。"
        ],
        "notes": "",
        "id": "5017a4fc585c21edb2d780da63961298"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "谢留守相公尧夫惠书及诗意爱勤重  其二",
        "preface": "",
        "paragraphs": [
            "雨后全无京洛尘，名园胜景好游人。",
            "东田兼有春毬探，来就三城报得春。"
        ],
        "notes": "",
        "id": "3c92d9d24357a05abf6ff5bac86b024b"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "题河阳太师堂  其一",
        "preface": "",
        "paragraphs": [
            "自别三城十九年，重来旧迹总依然。",
            "鲤庭兼是鱼符守，戏彩承颜慰目前。"
        ],
        "notes": "",
        "id": "531050dd6927b70353b379c996de1db5"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "题河阳太师堂  其二",
        "preface": "",
        "paragraphs": [
            "河桥洛宅近相望，三月花时日又长。",
            "𫏐整安车来子舍，为吾特启太师堂。"
        ],
        "notes": "",
        "id": "ce61aceb55491a5864ac3110fcc84a8c"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "游花市示之珍",
        "preface": "",
        "paragraphs": [
            "去年春夜游花市，今日重来事宛然。",
            "列肆千灯争闪烁，长廊万蕊鬭鲜妍。",
            "交驰翠幰新罗绮，迎献芳樽细管弦。",
            "人道洛阳为乐国，醉归恍若梦钧天。"
        ],
        "notes": "",
        "id": "769275554782be06235181b9b6c7b47e"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "题伊叟庵  其一",
        "preface": "",
        "paragraphs": [
            "斯干室上上方北，岩伴自为伊叟庵。",
            "每到庵中须熟寝，觉来惟共老僧谈。"
        ],
        "notes": "",
        "id": "06ebc8dbb6e9dd5070b3a02249789e77"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "题伊叟庵  其二",
        "preface": "",
        "paragraphs": [
            "此庵庵北望伊堂，南望伊川极目长。",
            "更有箕山并颍水，连延直入挂瓢乡。"
        ],
        "notes": "",
        "id": "00f7e920e8a7c487725fc641be3c70c0"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "清明后同秦帅端明会饮于李氏园池偶作",
        "preface": "",
        "paragraphs": [
            "洛浦林塘春暮时，暂同游赏莫相违。",
            "风光不要人传语，一任花前尽醉归。"
        ],
        "notes": "",
        "id": "f54fa31009662c06595aa8412aca2c12"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "贤大师以诸巨公画像见示传神写照曲尽其妙兼丐拙诗辄成一首奉呈",
        "preface": "",
        "paragraphs": [
            "用志专精妙入神，援毫肖象夺天真。",
            "能将绘素传奇表，似与公侯结胜因。",
            "娄德高僧通夙命，王维善画记前身。",
            "师缘素习今生悟，曾写云台四七人。"
        ],
        "notes": "",
        "id": "4fa43e46e1cd7433a7c79266522a6ae4"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "题郭熙画樵夫渡水扇",
        "preface": "",
        "paragraphs": [
            "浅水深山一径通，樵夫涉水出林中。",
            "可怜画笔多情思，写在霜纨一扇风。"
        ],
        "notes": "",
        "id": "ad57f44b096d000bb5176354e11625d0"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "经略大观文相公寄示东田别后一篇谨次元韵",
        "preface": "",
        "paragraphs": [
            "出处交游数十年，故情勤重见矜怜。",
            "东田屡涉求羊径，西洛频陪李郭仙。",
            "四路连城归节制，万兵开府壮威权。",
            "雅章垂贶尤奇绝，走笔如风似涌泉。"
        ],
        "notes": "",
        "id": "09056551b2c4cbdc56aada0475a9fe01"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "次韵留守相公以某赴东庄特赐佳篇",
        "preface": "",
        "paragraphs": [
            "东郊瘠土才千亩，绕舍团椒仅百家。",
            "地接玉泉多草木，路经缑岭少风沙。",
            "能留过客虽无饵，时对清罇亦有花。",
            "昔日相君曾降顾，常忧蜗陋不容车。"
        ],
        "notes": "",
        "id": "138790459dbcbc2778c13580e4943e04"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "驾经略太尉相公移镇太原  其一",
        "preface": "",
        "paragraphs": [
            "国节移全晋，阶符应列星。",
            "新开大幕府，俗号小朝廷。",
            "风偃殊邻服，威加绝塞宁。",
            "归来烟阁上，肖象炳丹青。"
        ],
        "notes": "",
        "id": "2a1ee47138122f921c12a9c541fc319b"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "驾经略太尉相公移镇太原  其二",
        "preface": "",
        "paragraphs": [
            "北首并州路，旌幢拥画轮。",
            "万兵严后从，百吏拜前尘。",
            "汉相仪刑重，尧风气俗淳。",
            "政成期月报，四海望洪钧。"
        ],
        "notes": "",
        "id": "e107719422d44f1b19dadb7096213df5"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "驾经略太尉相公移镇太原  其三",
        "preface": "",
        "paragraphs": [
            "将军号令柳营传，缓带投壶自适然。",
            "一片笙歌闻四面，晋公旧事在龙泉。"
        ],
        "notes": "",
        "id": "5b3f01b3350d30d3224c06e19b1a000c"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "驾经略太尉相公移镇太原  其四",
        "preface": "",
        "paragraphs": [
            "晋阳襦袴歌来暮，洛宅衣冠动去思。",
            "若到参虚念嵩少，北园南望下楼迟。"
        ],
        "notes": "",
        "id": "c9199af6ebe1fff6f7f5c8ca16865722"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "忆东溪",
        "preface": "",
        "paragraphs": [
            "常忆东溪溪上坐，相从惟有野僧来。",
            "可怜鸥鸟知人意，料得无机总不猜。"
        ],
        "notes": "",
        "id": "7a5929d85bbf22d121045b7faa4b939e"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "某以端居多暇怀洛成诗伏蒙运使兵部俯垂属和拙诗伸谢",
        "preface": "",
        "paragraphs": [
            "倦翼念归林，幽怀动越吟。",
            "更回谿叟信，深契野云心。",
            "巴里传高唱，英韶继善音。",
            "便须传洛社，纸价重千金。"
        ],
        "notes": "",
        "id": "5c0ec63bef1004ceaf5b9e5b5072fe77"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "运使兵部以某驰想林泉拙诗言志荐承属和曲有褒嘉今复致谢",
        "preface": "",
        "paragraphs": [
            "为忆伊川坞，因成洛社吟。",
            "永言聊见志，真赏得知心。",
            "黼绣频加饰，夔牙屡振音。",
            "传家同秘宝，不啻满籝金。"
        ],
        "notes": "",
        "id": "d1ee357fd2d8a0a2a6eb7a3bb747cbc9"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "运使兵部见采拙诗四沐继和唱者已竭而答者无穷内省小巫敢当大敌既难收合余烬愿为城下之盟",
        "preface": "",
        "paragraphs": [
            "引玉才三唱，投珠已四吟。",
            "一钧皆协律，六义尽同心。",
            "巨浸倾无竭，洪钟叩有音。",
            "鼓行君正勇，怯者原闻金。"
        ],
        "notes": "",
        "id": "30acd7864d966ff7e1914eb6fda14565"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "元师迁化其徒得舍利供于天钵因作四十言赞叹既而得殿省苏承诗又增十字",
        "preface": "",
        "paragraphs": [
            "师今顺寂去，所寂竟何如。",
            "倏尔归无物，湛然同太虚。",
            "化成三昧火，超出四禅居。",
            "方悟祇园法，又胜漆园书。",
            "苏君善知识，言诗更起予。"
        ],
        "notes": "",
        "id": "d54b8eb59fd9aeb7c875527905d6a37d"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "令弟坚官满归京偶成四十言代书寄判武学顾学士略资一噱",
        "preface": "",
        "paragraphs": [
            "多年判武学，未改旧官衔。",
            "有意将投阁，无人为解骖。",
            "师资尽韬略，况味极齑盐。",
            "闻说鲈鱼好，归心风满帆。"
        ],
        "notes": "",
        "id": "a93c0d32735d90709f854b768ba454e9"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "蒙惠咸阳水梨极佳快陶隐居谓梨为快果太原凤栖梨少许纳上非报也欲校其味耳吕大忠运使惠",
        "preface": "",
        "paragraphs": [
            "凤栖佳果玉浆寒，马乳龙须味一般。",
            "未敢便教充钉坐，更将冰蜜校量看。"
        ],
        "notes": "",
        "id": "71e2c3f0383e9964c8809fb02105c9dd"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "承答诗披览叹服无已今复和呈资一噱而已",
        "preface": "",
        "paragraphs": [
            "药录虽称性味寒，涤烦功效有多般。",
            "从来御宿嘉名著，岂与西沙一例看。"
        ],
        "notes": "",
        "id": "89de645403f8d3d15c3e1055b4cc30d1"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "承惠梨栗前诗止及梨今并及之荒词喧黯又增战栗",
        "preface": "",
        "paragraphs": [
            "盈襜始自终南采，兼量初从御宿般。",
            "寄到邺城人未识，阿通欣跃已先看。"
        ],
        "notes": "",
        "id": "af0548d4c813b489776c9c9b6e98e8dc"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "承惠鳜白鱼蛤蜊仍以佳章见示并深珍感辄依来韵奉和且申致谢之意  其一",
        "preface": "",
        "paragraphs": [
            "多鱼见馈逾双鲤，异味兼常过八珍。",
            "更使伊宾垂钓手，转思东上鲙鲈人。"
        ],
        "notes": "",
        "id": "40d272b9bd9d93eade68dea39ed6e79d"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "承惠鳜白鱼蛤蜊仍以佳章见示并深珍感辄依来韵奉和且申致谢之意  其二",
        "preface": "",
        "paragraphs": [
            "望月怀珠重紫唇，隔墙闻卖已称珍。",
            "奁收箧贮承佳惠，深济颓山病酒人。"
        ],
        "notes": "",
        "id": "f09409c016ad3e5a818940b3bd6a5969"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "偶书答岐守吴卿",
        "preface": "",
        "paragraphs": [
            "君说归期未有期，西风又是鲙鲈时。",
            "何当会集香山伴，同赴松窗烛下棋。"
        ],
        "notes": "",
        "id": "401d71f10baef662d4200f5d8be3de41"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "东溪奉送景仁内翰归东都  其一",
        "preface": "",
        "paragraphs": [
            "君自东都至西洛，风光相赏不相违。",
            "瑞雪承露从头看，看到姚黄兴尽归。"
        ],
        "notes": "",
        "id": "5b721c6efc74225a41d09f15fffa433b"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "东溪奉送景仁内翰归东都  其二",
        "preface": "",
        "paragraphs": [
            "暮春修禊洛川游，丝管随登李郭舟。",
            "仲损昌言俱未至，凝眸东望不回头。"
        ],
        "notes": "",
        "id": "9d3aae9b1fe2d97fc551f4bf0b5cb18e"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "东溪奉送景仁内翰归东都  其三",
        "preface": "",
        "paragraphs": [
            "送君东至伊东坞，东望青嵩与白云。",
            "又向嵩云更东去，花前把酒惜离群。"
        ],
        "notes": "",
        "id": "e7bb0db3f8af62094afac9de39e21405"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "颂送天钵长老",
        "preface": "",
        "paragraphs": [
            "江无行化久，法眼众推尊。",
            "不惮南来远，缘从北请频。",
            "潮音振祖道，朔土辟宗门。",
            "有授传高弟，无遮接下根。",
            "慈航拯群溺，慧日破重昏。",
            "老守心迷钝，求师求一言。"
        ],
        "notes": "",
        "id": "89882bc2577d8b6555dc6b1f6e787332"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "五老会诗",
        "preface": "",
        "paragraphs": [
            "四个老儿三百岁，当时此会已难伦。",
            "如今白发游河叟，半是清朝解绶人。",
            "喜向园林同燕集，更缘樽酒长精神。",
            "欢言预有伊川约，好作元丰第四春。"
        ],
        "notes": "",
        "id": "1f4e8414c6190d5b48aab1584815077e"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "耆老会诗",
        "preface": "",
        "paragraphs": [
            "九老唐贤形绘事，元丰今胜会昌春。",
            "垂肩素发皆时彦，挥麈清谈尽席珍。",
            "染翰不停诗思健，飞觞无算酒行频。",
            "兰亭雅集夸修禊，洛社英游贵序宾。",
            "自愧空疎陪几杖，更容款密奉簪绅。",
            "当筵尚齿尤多幸，十二人中第二人。"
        ],
        "notes": "",
        "id": "9f44162742c3cb224a63906ec92f4422"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "再酬富公一绝",
        "preface": "",
        "paragraphs": [
            "洛下衣冠今最盛，当年尚齿礼容优。",
            "惟公福寿并勋德，合是人间第一流。"
        ],
        "notes": "",
        "id": "c91dfcb83a38be91938d5f829c3aa93f"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "次韵秦帅经略吕通议过洛少留",
        "preface": "",
        "paragraphs": [
            "喜过西都暂解鞍，樽前不惜醉酡颜。",
            "推襟道旧从容久，落笔成诗顷刻间。",
            "塞外定知威令肃，幙中常得雅歌闲。",
            "相门出相归人望，琐闼难淹侍从班。"
        ],
        "notes": "",
        "id": "6c49837f9c33c45e9f024cbe3414dda0"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "家园花开与陈大师饮茶同赏呈伯寿正叔昌言",
        "preface": "",
        "paragraphs": [
            "今朝自赏家园花，浓艳繁英粗可夸。",
            "外监上坡俱不至，紫园仙客共烹茶。"
        ],
        "notes": "",
        "id": "77f178d26b7663758ab2a0588fa74ba2"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "近以洛花寄献斋阁蒙赐诗五绝褒借今辄成五篇以答来贶端明  其一",
        "preface": "",
        "paragraphs": [
            "左魏牛黄数十枝，洗粧添色又新奇。",
            "金刀剪送三城去，聊助山翁宴习池。"
        ],
        "notes": "",
        "id": "3c5392cb5c77d6854dace4370555d87b"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "近以洛花寄献斋阁蒙赐诗五绝褒借今辄成五篇以答来贶端明  其二",
        "preface": "",
        "paragraphs": [
            "山翁为赏洛花奇，采笔连挥五绝诗。",
            "口沫手胝频捧读，兰亭醉墨尚淋漓。"
        ],
        "notes": "",
        "id": "90bd0ae615de474e9cafb459206983ff"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "近以洛花寄献斋阁蒙赐诗五绝褒借今辄成五篇以答来贶端明  其三",
        "preface": "",
        "paragraphs": [
            "旧说河阳满县花，安仁当日颇矜夸。",
            "洛城花品虽奇绝，多出寻常百姓家。"
        ],
        "notes": "",
        "id": "606ee0e6c22b3773ff8945413a029f83"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "近以洛花寄献斋阁蒙赐诗五绝褒借今辄成五篇以答来贶端明  其四",
        "preface": "",
        "paragraphs": [
            "朱轮大旆行春乐，济上山阳景物佳。",
            "莫羡洛城花品好，三城本自有朱砂。"
        ],
        "notes": "",
        "id": "8a470a444b6086806e8ac88076cb33c0"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "近以洛花寄献斋阁蒙赐诗五绝褒借今辄成五篇以答来贶端明  其五",
        "preface": "",
        "paragraphs": [
            "后园不见栽桃李，旧尹无能可自知。",
            "从使当时曾手植，经今十载亦凋衰。"
        ],
        "notes": "",
        "id": "1474877f2dbe3f653dbbe0c729a885c4"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "近闻有真率会呈提举端明",
        "preface": "",
        "paragraphs": [
            "近知雅会名真率，率意从心各任真。",
            "颜子箪瓢犹自乐，庾郎鲑韮不为贫。",
            "加笾只恐劳烦主，缉御徒能困倦宾。",
            "务简去华方尽适，古来彭泽是其人。"
        ],
        "notes": "",
        "id": "a5c1137bb77ddae67dffca3895297906"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "提举端明宠示三月三十日雨中书怀包含广博义味精深词高韵险宜其寡和辄次元韵",
        "preface": "",
        "paragraphs": [
            "春光垂欲尽，夏景渐增添。",
            "鬰鬰松篁茂，萧萧风雨兼。",
            "花心随絮落，屐齿被苔粘。",
            "巧啭莺迁木，惊飞燕入帘。",
            "虾须穿曲沼，虎爪度前簷。",
            "坐久香销炷，吟多笔费尖。",
            "云容方霭霭，日色未炎炎。",
            "舞鹤倾丹顶，游龟散绿髯。",
            "命宾常务率，出令更须严。",
            "诗咏当阶药，书寻傍架签。",
            "兰芬衣可袭，露润草俱沾。",
            "贵近辞金马，编修赐玉蟾。",
            "高懽惟自适，独乐未尝厌。",
            "赤白曾咨丙，丹青每诮阎。",
            "冲和缘养浩，寂寞为安恬。",
            "身处贫无愧，心贪道不廉。",
            "成文推大手，济用鄙轻缣。",
            "视履循清节，祈恩陋杂占。",
            "闻韶欣凤舞，在藻爱鱼潜。",
            "鲈鲙思鱼艇，貂冠望酒帘。",
            "圣时非吏隐，贤业系民瞻。",
            "抚事惟公论，摛辞乃自谦。",
            "保躬诚易退，康世义难淹。",
            "颣句慙无取，酬言幸不嫌。"
        ],
        "notes": "",
        "id": "5fdb559f96e80762c8b77872fee1a2e0"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "奉陪伯温中散程伯康朝议司马君从大夫席于所居小园作同甲会",
        "preface": "",
        "paragraphs": [
            "四人三百十二岁，况是同生丙午年。",
            "招得梁园同赋客，合成商岭采芝仙。",
            "清谈亹亹风盈席，素发飘飘雪满肩。",
            "此会从来诚未有，洛中应作画图传。"
        ],
        "notes": "",
        "id": "c45000593ed65ec294c2b2622433dfbf"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "子山朝奉倅汝阴过洛访别求诗",
        "preface": "",
        "paragraphs": [
            "邺下才名同七子，六年开幕得嘉宾。",
            "屈从颍水投余刃，合去甘泉作从臣。",
            "素以潘阳敦信睦，仍于洛孟卜仁邻。",
            "士元骥足难羁绊，即见康衢势绝尘。"
        ],
        "notes": "",
        "id": "e8ac911b163f22c5769f20291ecba11c"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "留守相公和提举端明作三寿公字韵诗辄继前韵 纪留守相公",
        "preface": "",
        "paragraphs": [
            "三川开盛府，万钥主离宫。",
            "雪苑延梅叟，湖园奉晋公。",
            "因依念有素，出处幸多同。",
            "雅会欢言意，今推前辈风。"
        ],
        "notes": "",
        "id": "548e68345c69d294aa9bf6730f206a22"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "留守相公和提举端明作三寿公字韵诗辄继前韵 自述并谢留守相公",
        "preface": "",
        "paragraphs": [
            "千载亲逢圣，三槐位忝公。",
            "周行簉鹓鹭，渭水愧罴熊。",
            "致主曾无术，康时岂有功。",
            "台文形雅咏，褒假过优隆。"
        ],
        "notes": "",
        "id": "27226bf4d245bbcaadb890dce08516ab"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "留守相公和提举端明作三寿公字韵诗辄继前韵 景仁内翰",
        "preface": "",
        "paragraphs": [
            "春色满伊嵩，春花拆万红。",
            "欣逢翰林主，还访玉壶公。",
            "听赏吹箫凤，陪随飞盖鸿。",
            "罇前忍轻别，乐事转头空。"
        ],
        "notes": "",
        "id": "f41b28d4a5e7c60836e56391cc7361c2"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "留守相公和提举端明作三寿公字韵诗辄继前韵 君实端明",
        "preface": "",
        "paragraphs": [
            "水轩淙夜响，花寨烨春红。",
            "中有群书府，恬然独乐公。",
            "清吟如唳鹤，高翥若冥鸿。",
            "汗简犹多费，时闻橐屡空。"
        ],
        "notes": "",
        "id": "f6a0b6d037cd17eef42b5769c7131d9a"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "承伯寿大蓬惠书寄大小钵囊花并语及敝居松下石上之饮因成二小诗  其一",
        "preface": "",
        "paragraphs": [
            "片石长松时下有，青山绿水觉来无。",
            "姚黄赏尽东归去，六六峰前会酒徒。"
        ],
        "notes": "",
        "id": "de3ed7e654d648e97e7d3ab15761eb94"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "承伯寿大蓬惠书寄大小钵囊花并语及敝居松下石上之饮因成二小诗  其二",
        "preface": "",
        "paragraphs": [
            "大小钵囊花色好，不知得似此间无。",
            "玉华峰下应频赏，绮里园中是饮徒。"
        ],
        "notes": "",
        "id": "21eb0b0054122d9ad4a9d3b0acf08e2b"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "次韵留守相公洛中金橘",
        "preface": "",
        "paragraphs": [
            "嘉实本从南地产，移栽洛土结成时。",
            "逾淮未必全为枳，方信中邦物物宜。"
        ],
        "notes": "",
        "id": "7d501c5eea18a64f88341fa53c5c7846"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "北都留守相公韩以某顷守魏都粗修斋舍特加标牓仍示雅章谨依高韵",
        "preface": "",
        "paragraphs": [
            "载守铜壶逾八岁，渐营凉室与温房。",
            "踈帘夏卷清风阁，密幄冬褰爱日堂。",
            "窗静坐闻松竹韵，径深行袭蕙兰香。",
            "已慙必葺非宏丽，更愧佳章比召棠。"
        ],
        "notes": "",
        "id": "dba5cf11f67c9fc792652d602e9a69e0"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "赠国信毕少卿北京作",
        "preface": "",
        "paragraphs": [
            "邺下常推七子才，兔园宾客重邹杖。",
            "三千里外出疆去，四五年前点顿来。",
            "将幙未归慙老大，使旃重到喜追徘。",
            "朔风不度龙沙远，只向云中讲信回。"
        ],
        "notes": "",
        "id": "e2a4f3f07daa7d104a497d08a0f35af8"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "答庞相家园虽陋春物向荣日冀相车时枉游览未蒙宠降承贶佳章谨次严韵",
        "preface": "",
        "paragraphs": [
            "一廛幽趣斗城西，竹映轩窗柳拂堤。",
            "园吏每夸风物美，主人常叹簿书迷。",
            "碧池荷动观鱼戏，朱槛梧倾待凤栖。",
            "惟愿毗耶长者至，莫忧花里有莺啼。"
        ],
        "notes": "",
        "id": "77448420b7e0c3d9d4f748cc863de2e4"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "题龙门奉先寺兴禅师房",
        "preface": "",
        "paragraphs": [
            "伊叟已先至，兴公犹未归。",
            "凭高东北望，一片白云飞。"
        ],
        "notes": "",
        "id": "83f050987ae2675726f640ec3344610d"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "偶书扇面",
        "preface": "",
        "paragraphs": [
            "人生七十古来稀，老境来侵老病随。",
            "自算愚年垂九十，也须慙愧耳聋迟。"
        ],
        "notes": "",
        "id": "620880186c44df81cb491b94ed554919"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "慈圣皇太后挽词  其一",
        "preface": "",
        "paragraphs": [
            "仁皇当宁久，圣后配天崇。",
            "厚德符坤象，先朝定震宫。",
            "尊荣三代礼，拥佑两朝功。",
            "徽范并慈训，皆留信史中。"
        ],
        "notes": "",
        "id": "fa00064603719751f85b750f6533b380"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "慈圣皇太后挽词  其二",
        "preface": "",
        "paragraphs": [
            "圣孝攀慈范，神游冀少留。",
            "重明缘积庆，阴德在贻谋。",
            "制服从恩重，因山变礼优。",
            "白云何处去，雪涕望嵩丘。"
        ],
        "notes": "",
        "id": "1162e1327166b15d108f880c1447de27"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "慈圣皇太后挽词  其三",
        "preface": "",
        "paragraphs": [
            "榆輴渐出金门远，兰膳深悲玉座空。",
            "奕叶舜华推至孝，前朝文母继清风。",
            "栢城鬰鬰依嵩北，石阙隆隆镇洛东。",
            "白发老臣何以报，日期西去扫山宫。"
        ],
        "notes": "",
        "id": "3f2d28f1e9f5fdce3ec52780ab1a8f08"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "英宗皇帝挽词  其一",
        "preface": "",
        "paragraphs": [
            "干德符亨会，天飞出庆宁。",
            "继明光五叶，启圣协千龄。",
            "方保瑶图永，俄悲玉殿青。",
            "定知迁宝座，还集太微庭。"
        ],
        "notes": "",
        "id": "7aef763b5becd71a0de4971a3aa25ae3"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "英宗皇帝挽词  其二",
        "preface": "",
        "paragraphs": [
            "厥初丕命集，咸庆长君贤。",
            "恭俭敦尧德，忧勤损舜年。",
            "象耕苍野地，龙御鼎湖天。",
            "帝锡宣英号，鸿休耀信编。"
        ],
        "notes": "",
        "id": "f58ac52f8a7069c27e6faf8cf4949e1c"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "英宗皇帝挽词  其三",
        "preface": "",
        "paragraphs": [
            "在隐推龙德，重明协帝华。",
            "蓼萧均泽及，四海詟威加。",
            "就日心方切，腾天驭已赊。",
            "攀髯不可跂，泪目送云霞。"
        ],
        "notes": "",
        "id": "0dbef7d61bc6bafb33cc9ef6546bf4de"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "濮安懿王夫人挽词  其一",
        "preface": "",
        "paragraphs": [
            "令淑王藩表，恩荣代邸尊。",
            "笃生为圣嗣，善述在神孙。",
            "吉兆凭崧麓，真归傃濮园。",
            "宾天虽日远，国本自灵源。"
        ],
        "notes": "",
        "id": "255fc826c61da23052d8917094f2f27e"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "濮安懿王夫人挽词  其二",
        "preface": "",
        "paragraphs": [
            "昔重间平乐，中推辅佐功。",
            "德容咸有裕，善庆果无穷。",
            "以义情虽夺，于亲礼更崇。",
            "洛郊春向晚，薤挽变凄风。"
        ],
        "notes": "",
        "id": "90b759bc3af07f4c6699b54d30f66ecd"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "神宗皇帝挽词  其一",
        "preface": "",
        "paragraphs": [
            "千龄逢圣旦，六叶嗣昌辰。",
            "睿智天攸纵，章程日又新。",
            "车书通绝域，雨露洽殊邻。",
            "民罄华封祝，帝思苍野巡。"
        ],
        "notes": "",
        "id": "5077e8694b86434a51b707ea2c448d68"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "神宗皇帝挽词  其二",
        "preface": "",
        "paragraphs": [
            "龙髯攀不及，凤翼附无因。",
            "望断乔山路，忧深杞国人。",
            "含生蒙舜德，率土被尧仁。",
            "罔极何由报，徒能损百身。"
        ],
        "notes": "",
        "id": "869d20658802340fe6b736d7f0fb1b0d"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "神宗皇帝挽词  其三",
        "preface": "",
        "paragraphs": [
            "元丰圣政洽隆平，溢牍联篇载颂声。",
            "皇武惟扬昭七德，帝华克协丽重明。",
            "乔山去日乘龙驭，苍野巡时见象耕。",
            "忆兆臣民蒙泽久，陨身思报一毫轻。"
        ],
        "notes": "",
        "id": "2b1d947aa22bdc7a84ce9e055cf251dd"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "神宗皇帝挽词  其四",
        "preface": "",
        "paragraphs": [
            "老臣逢圣运，受眷特优隆。",
            "觐礼超群后，官仪极上公。",
            "皇慈矜旧物，帝念录微功。",
            "一酌尧罇异，三篇说命同。",
            "斯心期检玉，不意遂遗弓。",
            "声暨要荒外，哀缠普率中。",
            "凄凉石门路，惨淡栢城风。",
            "血泪盈襟陨，何由报昊穹。"
        ],
        "notes": "",
        "id": "df044549be7f0a4d894be62211871c28"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "宣仁圣烈皇太后挽词  其一",
        "preface": "",
        "paragraphs": [
            "九年四海被清晖，瑞彩重轮照殿帏。",
            "间日视朝觐旰食，未明思政事宵衣。",
            "存心庶务劳千虑，决意真游厌万机。",
            "下土颙颙望霄汉，仙舆直指厚陵归。"
        ],
        "notes": "",
        "id": "31b70c67f84d1b4476dfbf1b4a31dfe4"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "宣仁圣烈皇太后挽词  其二",
        "preface": "",
        "paragraphs": [
            "老臣八十慙尸素，挂了貂冠归洛阳。",
            "芝诏荐临优眷注，蒲轮促起预平章。",
            "重辞禁幄犹如昨，今迓灵舆益自伤。",
            "勉策衰羸来巩固，临风洒泪厚陵傍。"
        ],
        "notes": "",
        "id": "008f2caeea3c42a1f1cf2417f2cad022"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "故相国元宪宋公挽词  其一",
        "preface": "",
        "paragraphs": [
            "天圣收群彦，惟公独出群。",
            "两朝推旧德，一代仰高文。",
            "得位才康世，逢时道佐君。",
            "云胡天不憗，抚几悼勋勤。"
        ],
        "notes": "",
        "id": "49e9e5ac778fd1e1bcfff8bd898f20ea"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "故相国元宪宋公挽词  其二",
        "preface": "",
        "paragraphs": [
            "念昔为寮契，周旋一纪余。",
            "佐时君望重，谋国我才疎。",
            "雾露常蒙润，阳秋每借嘘。",
            "忽焉伤殄瘁，陨泪满襟裾。"
        ],
        "notes": "",
        "id": "00351019fa4a73e5fc669cfe5a2c7cef"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "故相国元宪宋公挽词  其三",
        "preface": "",
        "paragraphs": [
            "名遂营身退，高风近古稀。",
            "台司脱屣去，空土挂冠归。",
            "仁寿宜难老，朝阳叹易晞。",
            "宸篇学丘祷，恩耀贲泉扉。"
        ],
        "notes": "",
        "id": "4f2c4b1aaf5eb6c091e1c27355b5d30f"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "故宣徽惠穆吕公挽词  其一",
        "preface": "",
        "paragraphs": [
            "奕世韦平族，经时管葛才。",
            "苍生方仰望，大厦忽倾颓。",
            "不憗皇情悼，如仁士论哀。",
            "刑山赴真宅，应见国侨来。"
        ],
        "notes": "",
        "id": "b68745e5fb0f9f7174360dd8bc99d308"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "故宣徽惠穆吕公挽词  其二",
        "preface": "",
        "paragraphs": [
            "蚤预朋从谈燕熟，晚陪枢筦岁时多。",
            "心如金石坚无改，声似埙箎久更和。",
            "丹凤临池犹未浴，白驹逢隙已先过。",
            "相门余庆簪缨盛，继述皆同谷与傩。"
        ],
        "notes": "",
        "id": "3074a64c106c07a0762f4a040591fa2b"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "故尚书懿敏王公挽词  其一",
        "preface": "",
        "paragraphs": [
            "盛德三槐旧，论交二纪深。",
            "帝聪闻曳履，人望在为霖。",
            "没世犹赍志，康时未称心。",
            "孤怀伤殄瘁，清泪满衣襟。"
        ],
        "notes": "",
        "id": "1cea524fe5b1a6554dce5fc2fbe20f01"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "故尚书懿敏王公挽词  其二",
        "preface": "",
        "paragraphs": [
            "上台三品位非轻，秘殿论思职更清。",
            "频倚壮猷为屏翰，合从佥议秉钧衡。",
            "颓然处顺君无怛，恸矣怀贤我有情。",
            "不独九原埋宝玉，人琴从此绝遗声。"
        ],
        "notes": "",
        "id": "c576f8a248d0dbed81c910f95df448f0"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "尚书令魏国忠宪韩公挽词  其一",
        "preface": "",
        "paragraphs": [
            "平生投分比金兰，莫逆论心最岁寒。",
            "唱第枫宸陪骥尾，秉钧槐府并貂冠。",
            "潘阳事契常修睦，相魏亲邻正讲欢。",
            "冰井台边星陨后，百身何赎但汍澜。"
        ],
        "notes": "",
        "id": "07b86194e3974b22954d92a009b9eda3"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "尚书令魏国忠宪韩公挽词  其二",
        "preface": "",
        "paragraphs": [
            "出入三朝共，周旋四纪同。",
            "论交最知我，经世独推公。",
            "观水惊川逝，升堂失栋隆。",
            "悲怀与声泪，远寄绋讴中。"
        ],
        "notes": "",
        "id": "528b25471e8dfd8f166e771329e51e2e"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "尚书令魏国忠宪韩公挽词  其三",
        "preface": "",
        "paragraphs": [
            "三朝光辅致升平，九叙咸熙入颂声。",
            "独运鸿钧成大业，亲扶英主继重明。",
            "圣贤自昔推同德，忠献于今重易名。",
            "清庙已闻从配飨，哀荣不独在佳城。"
        ],
        "notes": "",
        "id": "f5d16d8fb441f38af226df336f4483f4"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "中书令鲁国宣靖鲁公挽词  其一",
        "preface": "",
        "paragraphs": [
            "三朝辅翊秉鸿钧，功在旗常泽在民。",
            "黄石授来为帝傅，赤松游去保天真。",
            "达生优享高年福，出世轻遗大梦身。",
            "自古陉山多吉宅，国侨裴令继芳尘。"
        ],
        "notes": "",
        "id": "f451dc9cf109a70c71ddf7467c98ad87"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "中书令鲁国宣靖鲁公挽词  其二",
        "preface": "",
        "paragraphs": [
            "二府陪游垂二纪，服公哲范每思齐。",
            "留心旧典皆驯致，从事新书悉顺稽。",
            "言发清风常穆若，心停止水更渊兮。",
            "先朝付嘱非无谓，必为其仁在放麑。"
        ],
        "notes": "",
        "id": "8163b7f85b819acefacf7b526aa10f3f"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "中书令鲁国宣靖鲁公挽词  其三",
        "preface": "",
        "paragraphs": [
            "龟蒙启土世传荣，犹倚耆英作政卿。",
            "及见伯禽亲拜后，方知遗爱在元成。"
        ],
        "notes": "",
        "id": "9b31353cac405578606665d4e434f98b"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "中书令鲁国宣靖鲁公挽词  其四",
        "preface": "",
        "paragraphs": [
            "穆穆罢朝嗟不憗，冲冲停市叹如仁。",
            "生刍絮酒难亲致，薤曲书成泪满巾。"
        ],
        "notes": "",
        "id": "6ce07f60df675ec51eb65a2bfe783270"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "王太师挽词  其一",
        "preface": "",
        "paragraphs": [
            "贤书蚤入英雄彀，冠岁高驰贾马声。",
            "一纪玉堂司大笔，两朝金鼎主和羹。",
            "天边遽失骑箕象，川上犹思用檝名。",
            "欲识圣恩优异处，密章重叠贲佳城。"
        ],
        "notes": "",
        "id": "43cb5e096c3457667f9fee15dbf82b79"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "王太师挽词  其二",
        "preface": "",
        "paragraphs": [
            "去春解组遂西征，曾辱都门出饶行。",
            "席上诗成光退迹，樽中酒满叙离情。",
            "经年方叹音容隔，此日俄惊柱石倾。",
            "羸老不能亲引绋，临风洒泪湿襟缨。"
        ],
        "notes": "",
        "id": "7b4134edc1c395b94a6c4bc95c50b07f"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "司马温公挽词  其一",
        "preface": "",
        "paragraphs": [
            "莫逆论交司马丈，君心知我我知君。",
            "同谋同道殊无间，一死一生今遂分。",
            "八十衰翁如槁木，一千余日是残曛。",
            "前途若有相逢处，尚以英灵解世纷。"
        ],
        "notes": "",
        "id": "963575b6432abb2615111f38ae0c3e16"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "司马温公挽词  其二",
        "preface": "",
        "paragraphs": [
            "留滞周南十五年，成书奏牍过三千。",
            "东山方起为霖雨，大厦俄倾叹逝川。",
            "密有忠言如药石，别加优礼赐貂蝉。",
            "两宫痛悼皆临奠，祗为臯夔志未宣。"
        ],
        "notes": "",
        "id": "45ef8a08ad954d7c97ae101aed8b6f31"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "司马温公挽词  其三",
        "preface": "",
        "paragraphs": [
            "昔有乡贤阳道州，亦闻比近有松楸。",
            "新阡便合开三径，同气相求好并游。"
        ],
        "notes": "",
        "id": "32ec18409781d8c08e44562bbf129c13"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "司马温公挽词  其四",
        "preface": "",
        "paragraphs": [
            "傅岩旧迹今犹在，兼与安平祖庙邻。",
            "贤相裔孙还卜宅，先畴吉土是归真。"
        ],
        "notes": "",
        "id": "9747c4899db63a1757727f165466ca3b"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "司马赠太傅康国韩公挽词  其一",
        "preface": "",
        "paragraphs": [
            "朝路相从三纪余，更陪国论对钧枢。",
            "康时远术推贤业，造膝嘉猷协帝俞。",
            "盘结方资庖刃解，旱干犹望傅霖苏。",
            "寝门遽有人琴叹，老伴调零道转孤。"
        ],
        "notes": "",
        "id": "9ec97990b99a40600ed9e320ad800b8a"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "司马赠太傅康国韩公挽词  其二",
        "preface": "",
        "paragraphs": [
            "洛城曾与公相别，已为人生老别难。",
            "今作绋讴成永诀，满襟悲泪转汍澜。"
        ],
        "notes": "",
        "id": "48db50809380d8cf5fe460acd47ef63e"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "司马赠太傅康国韩公挽词  其三",
        "preface": "",
        "paragraphs": [
            "西豪居在许东偏，丹旐遥遥过许田。",
            "欲问相君真宅处，高平吉地是新阡。"
        ],
        "notes": "",
        "id": "7446435b0ffb64165f5d6ed0bd3f5e73"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "中书侍郎傅公挽词  其一",
        "preface": "",
        "paragraphs": [
            "友会朋情二纪余，金兰投分更无殊。",
            "凤池晚接经邦论，龙陛晨陪步武趋。",
            "起副民瞻方倚赖，用为霖雨待昭苏。",
            "如何奄忽公先逝，自叹灵光老益孤。"
        ],
        "notes": "",
        "id": "f6f7a1327528007dd8eafa8ca9613366"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "中书侍郎傅公挽词  其二",
        "preface": "",
        "paragraphs": [
            "贤业虽长命不融，从来此恨古今同。",
            "为霖作砺君家事，未尽舒张数已穷。"
        ],
        "notes": "",
        "id": "36bdb45d72dddbf1e6666d3c904f23ca"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "中书侍郎傅公挽词  其三",
        "preface": "",
        "paragraphs": [
            "常爱龙潭龟岛上，移床醉卧绿髯中。",
            "茂林修竹皆如旧，惟叹人琴遂一空。"
        ],
        "notes": "",
        "id": "edf54490a11fda8baee3ca27e2f3350a"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "致政仲损工部哀词    其一",
        "preface": "",
        "paragraphs": [
            "自昔朋游今五纪，断金连璧附英翘。",
            "学通经史蒙三益，心类松筠见久要。",
            "白首郎潜甘寂寞，清时吏隐甚逍遥。",
            "年逾九九诚无慊，惟叹人亡与道消。"
        ],
        "notes": "",
        "id": "27c0b411bd88b3507397391128dda813"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "致政仲损工部哀词    其二",
        "preface": "",
        "paragraphs": [
            "金兰取友务端良，仲损于余极久长。",
            "蚤岁倾怀论管鲍，晚年修好结潘阳。",
            "人琴忽起芝焚叹，箫鼓俄随薤挽伤。",
            "不到寝门亲一恸，临风老泪独浪浪。"
        ],
        "notes": "",
        "id": "6c06efb2a324de10792cb3a1a312a58f"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "太尉韩国文忠富公哀词  其一",
        "preface": "",
        "paragraphs": [
            "蚤擅才名重，天资德望崇。",
            "大勋缘定策，美利在和戎。",
            "一代推人杰，三朝倚栋隆。",
            "音容虽已矣，永誉更无穷。"
        ],
        "notes": "",
        "id": "b31096097b18a3afada728f2ad26ee87"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "太尉韩国文忠富公哀词  其二",
        "preface": "",
        "paragraphs": [
            "鼌董经邦策，臯夔济世贤。",
            "频坚挂冠请，未及纵心年。",
            "蚤遂赤松伴，晚参黄蘗禅。",
            "悬车垂一纪，筑室冠三川。",
            "潇洒山中相，优游地上仙。",
            "尊荣兼寿考，五福在公全。"
        ],
        "notes": "",
        "id": "ed1d97816fd669d423ba3e24b2acebe1"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "太尉韩国文忠富公哀词  其三",
        "preface": "",
        "paragraphs": [
            "我愧才无取，公常问不能。",
            "白麻曾并命，黄阁遂同升。",
            "调燮彝伦叙，将明庶绩凝。",
            "如仁今奄忽，昭代失良肱。"
        ],
        "notes": "",
        "id": "d16db8f4d9d18d3a77c486cc8bdc68fc"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "太尉韩国文忠富公哀词  其四",
        "preface": "",
        "paragraphs": [
            "去年春作耆英会，一坐簪绅仰典刑。",
            "今日共嗟天不憗，惟瞻英范在丹青。"
        ],
        "notes": "",
        "id": "3a59d427e19766d917c2ff1ef5852e7c"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "太尉韩国文忠富公哀词  其五",
        "preface": "",
        "paragraphs": [
            "达观定知无怛化，常情未免怆离魂。",
            "邛山土厚虽埋玉，遗烈余芬万古存。"
        ],
        "notes": "",
        "id": "5fa25a5cf3689760309aa7baf600c7e0"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "故开府太师王公挽词太子太师  其一",
        "preface": "",
        "paragraphs": [
            "蚤岁驰声犹未冠，锦标独得冠词林。",
            "四朝出处身名泰，五纪游从事契深。",
            "居守北郊依旧德，退休西洛负初心。",
            "白龙泉畔青乌兆，引绋悲讴泪满襟。"
        ],
        "notes": "",
        "id": "c0362ade21dd187aea8b22a60977d909"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "故开府太师王公挽词太子太师  其二",
        "preface": "",
        "paragraphs": [
            "昔年壶洛赴三城，华发青云叙故情。",
            "今日人琴俱已矣，犹传乐府沁园声。"
        ],
        "notes": "",
        "id": "1a82540773ca86aca7b3006b6e41ccf9"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "故开府太师王公挽词太子太师  其三",
        "preface": "",
        "paragraphs": [
            "天圣年中始得朋，后陪孟洛两交承。",
            "追思往事浑如梦，老泪如倾自不胜。"
        ],
        "notes": "",
        "id": "2984a2dc17c98b5741343f24a8634a05"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "故开府太师王公挽词太子太师  其四",
        "preface": "",
        "paragraphs": [
            "前岁公图归洛中，待君同赏状元红。",
            "人间万事难如意，须把兴亡付坏空。"
        ],
        "notes": "",
        "id": "b453e49587102703d797ac4b78d65fba"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "楚正议挽词三章  其一",
        "preface": "",
        "paragraphs": [
            "出处交游五十春，洛城晚岁卜亲邻。",
            "东斋锦襻清谈处，今日重来泪满襟。"
        ],
        "notes": "",
        "id": "9b4b445a6ced73fecd79ec22f87f0939"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "楚正议挽词三章  其二",
        "preface": "",
        "paragraphs": [
            "大抵神存体不留，万安山下宅松楸。",
            "平生燕集歌懽友，伯寿应同泉下游。"
        ],
        "notes": "",
        "id": "eeaa4feab79a36d7762437de85070f63"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "楚正议挽词三章  其三",
        "preface": "",
        "paragraphs": [
            "每读龟书鸿范篇，人间五福是高年。",
            "公年九九虽无慊，散尽耆英我屹然。"
        ],
        "notes": "",
        "id": "95c789d84a81f5746e720d5dff66c416"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "初知榆次县题新衙鼓上",
        "preface": "",
        "paragraphs": [
            "置向谯楼一任挝，挝多挝少不知他。",
            "如今幸有黄䌷被，努出头来道放衙。"
        ],
        "notes": "",
        "id": "ef272831fa7e8834b578b0f180d3b063"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "赠李戡",
        "preface": "",
        "paragraphs": [
            "昌元建邑几经春，百里封疆秀气匀。",
            "鸭子池边登第客，老鸦山下著棋人。"
        ],
        "notes": "",
        "id": "3bc6b24d446c7dc59ecb6dea6b4d2a0c"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "依漾园池上即事",
        "preface": "",
        "paragraphs": [
            "莫问竹风来不来，竹间已自绝尘埃。",
            "贪看池上能言鸭，小立桥边称意苔。"
        ],
        "notes": "",
        "id": "766d94da99c760640693d8e9e0b8c6fa"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "诗一首",
        "preface": "",
        "paragraphs": [
            "楚泽荃蘅尽化蓬，自须高谢脱池笼。",
            "从知鸠鸟真无赖，犹使瑶台关有娀。"
        ],
        "notes": "",
        "id": "8624b775c609dd4a21d6efc3f1a45363"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "汶阳馆",
        "preface": "",
        "paragraphs": [
            "去岁营船隩，今朝馆汶阳。",
            "海空沙漠漠，河广草茫茫。",
            "家国哀千古，男儿慨四方。",
            "老槐秋雨暗，孤影照琳琅。"
        ],
        "notes": "",
        "id": "1c065b4ba048790599dc0610f79fa438"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "睢阳五老图",
        "preface": "",
        "paragraphs": [
            "辅政何时退省闲，清平告老谢簪冠。",
            "两朝耆宿真英武，一代谋谟实柱桓。",
            "太史尚瞻星有烈，小民犹念德无寒。",
            "谁知我辈登枢要，严貌冰威祗肃看。"
        ],
        "notes": "",
        "id": "f7bb33f09415f268d14df76224d17ee7"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "宿独乐园诘朝将归",
        "preface": "",
        "paragraphs": [
            "平晓何人汲井华，辘轳声发散春鸦。",
            "开园更有四五日，映叶尚余三两花。",
            "宿病岑岑犹带酒，无眠耿耿不禁茶。",
            "自嫌行乐妨年少，遽索篮舆且向家。"
        ],
        "notes": "",
        "id": "0ec4f760202b54fee0f78eec89bf27ec"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "双泉",
        "preface": "",
        "paragraphs": [
            "长剑并弹霜气豪，白虹半折秋云高。",
            "濯缨洗耳更何处，世人回看轻鸿毛。"
        ],
        "notes": "",
        "id": "e68d7bc4b2e8946d0a4779788b371829"
    },
    {
        "author": "文彦博",
        "dynasty": "宋",
        "type": "诗",
        "rhythmic": "",
        "title": "溴水",
        "preface": "",
        "paragraphs": [
            "潺湲北山水，缭绕南城臯。",
            "晴滩锦石乱，击触春湍高。",
            "谁谓溴梁大，不能容鲂鱽。",
            "临流自缩手，揭厉应徒劳。"
        ],
        "notes": "",
        "id": "d9b3690e0f62d115e905895b15df4f62"
    },
    {
        "author": "文彦博",
        "dynasty": "宋",
        "type": "词",
        "rhythmic": "映山红",
        "title": "",
        "preface": "",
        "paragraphs": [
            "遂请后。",
            "愿频醉、石楼溪口。"
        ],
        "notes": "",
        "id": "b84fdd54aad6c783464735450f8b7ebd"
    }
]