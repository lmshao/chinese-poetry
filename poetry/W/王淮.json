[
    {
        "author": "王淮",
        "dynasty": "宋",
        "type": "诗",
        "rhythmic": "",
        "title": "高宗皇帝挽词  其一",
        "preface": "",
        "paragraphs": [
            "炎祚开中叶，龙翔自有真。",
            "挥戈回日照，洗甲挽天津。",
            "立极乾坤正，循环雨露新。",
            "嗣皇能继志，诗为武功陈。"
        ],
        "notes": "",
        "id": "ff2982a8da4938019f748964f7b5cb1c"
    },
    {
        "author": "王淮",
        "dynasty": "宋",
        "type": "诗",
        "rhythmic": "",
        "title": "高宗皇帝挽词  其二",
        "preface": "",
        "paragraphs": [
            "历数尧咨舜，羹墙舜见尧。",
            "三加徽号册，五日未央朝。",
            "庙祀瞻龙衮，韶音遏凤箫。",
            "伏蒲思往事，泪湔浙江潮。"
        ],
        "notes": "",
        "id": "2ac3bc3c8dee2fb8027ab6829a22bffa"
    },
    {
        "author": "王淮",
        "dynasty": "宋",
        "type": "诗",
        "rhythmic": "",
        "title": "题福祐王庙",
        "preface": "",
        "paragraphs": [
            "关中失鹿人争逐，一去鸿门不可寻。",
            "千古英雄死遗恨，封侯庙食更何心。"
        ],
        "notes": "",
        "id": "6da7b5695448f61be47272e0a7bb3ab3"
    }
]