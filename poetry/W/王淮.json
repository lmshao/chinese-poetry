[
    {
        "author": "王淮",
        "dynasty": "宋",
        "type": "诗",
        "rhythmic": "",
        "title": "高宗皇帝挽词  其一",
        "preface": "",
        "paragraphs": [
            "炎祚开中叶，龙翔自有真。",
            "挥戈回日照，洗甲挽天津。",
            "立极乾坤正，循环雨露新。",
            "嗣皇能继志，诗为武功陈。"
        ],
        "notes": "",
        "id": "760a7d5e0300a3227db2d2334ed255f6"
    },
    {
        "author": "王淮",
        "dynasty": "宋",
        "type": "诗",
        "rhythmic": "",
        "title": "高宗皇帝挽词  其二",
        "preface": "",
        "paragraphs": [
            "历数尧咨舜，羹墙舜见尧。",
            "三加徽号册，五日未央朝。",
            "庙祀瞻龙衮，韶音遏凤箫。",
            "伏蒲思往事，泪湔浙江潮。"
        ],
        "notes": "",
        "id": "62059c7cd9bbf2f64365cf0cc86a28e5"
    },
    {
        "author": "王淮",
        "dynasty": "宋",
        "type": "诗",
        "rhythmic": "",
        "title": "题福祐王庙",
        "preface": "",
        "paragraphs": [
            "关中失鹿人争逐，一去鸿门不可寻。",
            "千古英雄死遗恨，封侯庙食更何心。"
        ],
        "notes": "",
        "id": "801b225cde3faf0b457a68542736ae19"
    },
    {
        "author": "王淮",
        "dynasty": "宋",
        "type": "词",
        "rhythmic": "满江红",
        "title": "",
        "preface": "",
        "paragraphs": [
            "踏遍江南，予岂为、解衣推食。",
            "谩赢得、烟波短棹，月楼长笛。",
            "看剑功名心已死，积薪涕泪今谁滴。",
            "想中原、一望一伤情，英雄客。",
            "形势地，还如昔。",
            "谈笑里，封侯觅。",
            "岂有於前代，无於今日。",
            "龙豹莫藏韬略手，犬羊快扫腥膻迹。",
            "看诸公、事业卜枭卢，何劳掷。"
        ],
        "notes": "",
        "id": "e7b62e5f01370c8cf987197b13f0c43c"
    }
]