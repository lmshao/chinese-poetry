[
    {
        "author": "吴编修",
        "dynasty": "宋",
        "type": "词",
        "rhythmic": "八声甘州",
        "title": "",
        "preface": "",
        "paragraphs": [
            "系酒船、夜入古江楼，浑莫辨西东。",
            "叹从前眼底，一丁不识，四海曾空。",
            "老去休休莫莫，谁识旧元龙。",
            "尚解被襟去，赋大王雄。",
            "回首演仙高处，问赤松无恙，舍子何从。",
            "便不然学稼，犹有相牛翁。",
            "小婆娑、东家故舍，也著侬、四下二之中。",
            "芗州外溪风山月，鸥鹭盟同。"
        ],
        "notes": "",
        "id": "9c191b62cf2ba2089578641a48c405e5"
    },
    {
        "author": "吴编修",
        "dynasty": "宋",
        "type": "词",
        "rhythmic": "摸鱼儿",
        "title": "",
        "preface": "",
        "paragraphs": [
            "予何人、此何时节，驾言我欲行志。",
            "青原煮豆然萁后，谁豢龙蛇赤子。",
            "心为碎。",
            "宽底是、翻疑又怕严底是。",
            "吾方左计。",
            "冷眼别人看，畏首畏尾，身复尚馀几。",
            "陶元亮，自古真奇男子。",
            "督邮尚若人耳。",
            "秋风一曲柴桑路，新秫炊香正美。",
            "黄鹄起。",
            "见说道、山光潭影皆欢喜。",
            "晴窗静倚。",
            "还我向来高，仙人羽客，别有一天地。"
        ],
        "notes": "",
        "id": "57ec4e55ba2d9837d14138222d429dff"
    },
    {
        "author": "吴编修",
        "dynasty": "宋",
        "type": "词",
        "rhythmic": "贺新凉・贺新郎",
        "title": "",
        "preface": "",
        "paragraphs": [
            "出处男儿事。",
            "甚从前、说著渊明，放高头地。",
            "点检柴桑无剩粟，未肯低头为米。",
            "算此事、非难非易。",
            "三十年间如昨日，秀才瞒、撰到专城贵。",
            "饱共暖，已不翅。",
            "旁人问我归耶未。",
            "数痴年、平头六十，更须三岁。",
            "把似如今高一著，更好闻鸡禁市。",
            "总不似、长伸脚睡。",
            "六月荷风芗州路，北螺山、别是般滋味。",
            "今不去，视江水。"
        ],
        "notes": "",
        "id": "6bdf1a0a07eb2a3688df6beb04c23868"
    }
]