[
    {
        "author": "卫樵",
        "dynasty": "宋",
        "type": "诗",
        "rhythmic": "",
        "title": "寄题中兴颂下",
        "preface": "",
        "paragraphs": [
            "鼎沸渔阳塞马鸣，中兴鸿业幸天成。",
            "且为当世邦家计，宁问他时父子情。",
            "李郭功名无可憾，元颜文字有何评。",
            "若能铭刻燕然石，方许雌黄此颂声。"
        ],
        "notes": "",
        "id": "3462d652c7917629b65d566fac0c58ea"
    },
    {
        "author": "卫樵",
        "dynasty": "宋",
        "type": "诗",
        "rhythmic": "",
        "title": "澹岩  其一",
        "preface": "",
        "paragraphs": [
            "嵌岩洞谷到曾多，无奈冥搜暗索何。",
            "此处云穿风月透，短筇浑不待扪萝。"
        ],
        "notes": "",
        "id": "81e9fa5ec54b9bcd5b04b4c378a5bbf3"
    },
    {
        "author": "卫樵",
        "dynasty": "宋",
        "type": "诗",
        "rhythmic": "",
        "title": "澹岩  其二",
        "preface": "",
        "paragraphs": [
            "惭愧州家一事无，薄游还爱小蓬壶。",
            "若凭妙笔丹青写，应胜从来八景图。"
        ],
        "notes": "",
        "id": "7ee6be120bf12c620280019b318e3744"
    }
]