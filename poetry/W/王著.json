[
    {
        "author": "王著",
        "dynasty": "宋",
        "type": "诗",
        "rhythmic": "",
        "title": "吟赠梦英大师",
        "preface": "",
        "paragraphs": [
            "到处闻人乞篆踪，学来年久有深功。",
            "墨池阔类湘江水，笔冢高齐太华峰。",
            "金锡罢飞新解虎，铁盂收掌旧降龙。",
            "知师吟恋烟村景，不肯回头望九重。"
        ],
        "notes": "",
        "id": "17eb7db8aaf9c20ee9d9d1f75e419fbd"
    },
    {
        "author": "王著",
        "dynasty": "宋",
        "type": "诗",
        "rhythmic": "",
        "title": "禁林䜩会之什",
        "preface": "",
        "paragraphs": [
            "文明天子重词臣，圣制褒扬日月新。",
            "宸翰特颁仙署额，皇风先发玉堂春。",
            "虬龙逸势诚难伏，鸾鹤回翔信得真。",
            "齐武任夸非入妙，汉章虽巧未通神。",
            "匪唯衒耀鼇宫客，兼是辉华凤阁人。",
            "幸接英儒同赞咏，辄书狂斐继清尘。"
        ],
        "notes": "",
        "id": "ac3e37569a42284159f6a0e9b9c5b68c"
    }
]