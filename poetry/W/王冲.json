[
    {
        "author": "王冲",
        "dynasty": "宋",
        "type": "诗",
        "rhythmic": "",
        "title": "次韵范公游云门",
        "preface": "",
        "paragraphs": [
            "高蹑五云堆，平看万象开。",
            "樵风溪路远，华雨梵天来。",
            "刹倚三峰直，钟传万壑回。",
            "叨陪上方燕，依约近中台。"
        ],
        "notes": "",
        "id": "a0f296fa750c724c5ce228ed8469c904"
    },
    {
        "author": "王冲",
        "dynasty": "宋",
        "type": "诗",
        "rhythmic": "",
        "title": "续寄一意",
        "preface": "",
        "paragraphs": [
            "骀荡青郊祓禊辰，东池冠盖集嘉宾。",
            "逍遥共入华胥国，绰约谁逢洛浦神。",
            "展障露花长乐际，袍敧烟草曲江滨。",
            "遥知台旆行春暇，起作元钧辅弼人。"
        ],
        "notes": "",
        "id": "f5cf276e3af2f58ebbf8d4d260240a72"
    }
]