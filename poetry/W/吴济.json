[
    {
        "author": "吴济",
        "dynasty": "宋",
        "type": "诗",
        "rhythmic": "",
        "title": "野外即事",
        "preface": "",
        "paragraphs": [
            "横木渡前溪，藤深路欲迷。",
            "瘦筇谙乱石，老屐带新泥。",
            "尽日绿阴合，有时黄鸟啼。",
            "多情双蛱蝶，飞傍帽簷低。"
        ],
        "notes": "",
        "id": "66bad0d047ab947c42a1c01af657e25b"
    },
    {
        "author": "吴济",
        "dynasty": "宋",
        "type": "诗",
        "rhythmic": "",
        "title": "栏边",
        "preface": "",
        "paragraphs": [
            "潮信栏边见，人家树杪分。",
            "笋鞭遮过蚁，蛛网碍飞蚊。",
            "松古藏灵药，山高落冷云。",
            "吾庐远城市，花草故欣欣。"
        ],
        "notes": "",
        "id": "5df7854de4deaaba6c2310188195329a"
    },
    {
        "author": "吴济",
        "dynasty": "宋",
        "type": "诗",
        "rhythmic": "",
        "title": "鲍家田",
        "preface": "",
        "paragraphs": [
            "摇旆家家酒，收犂处处村。",
            "草深迷井口，槿密拥篱根。",
            "绿水明秧本，青山失烧痕。",
            "多应忌蚕事，畏客掩柴门。"
        ],
        "notes": "",
        "id": "8a6d719cb2589270043717493bbfdc27"
    },
    {
        "author": "吴济",
        "dynasty": "宋",
        "type": "诗",
        "rhythmic": "",
        "title": "秋兴",
        "preface": "",
        "paragraphs": [
            "伤秋愁不断，邻杵已鸣霜。",
            "宝扇鸾收影，𥬠蚁带香疏。",
            "花停懒蝶细，草庇寒螀虫。",
            "落叶无人扫，庭空下夕阳。"
        ],
        "notes": "",
        "id": "fc9a63ed487b7d9556d63c9318cae28f"
    },
    {
        "author": "吴济",
        "dynasty": "宋",
        "type": "诗",
        "rhythmic": "",
        "title": "题甘露寺",
        "preface": "",
        "paragraphs": [
            "云阙漏微照，长江得半明。",
            "心随帆影远，鸥似我身轻。",
            "今古几兴废，山川无变更。",
            "倚栏吟未断，拍拍又潮生。"
        ],
        "notes": "",
        "id": "1772e223f0ee6e14c3935e6c77e1e64a"
    }
]