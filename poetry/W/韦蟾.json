[
    {
        "author": "韦蟾",
        "dynasty": "唐",
        "type": "诗",
        "rhythmic": "",
        "title": "和柯古穷居苦日喜雨",
        "preface": "",
        "paragraphs": [
            "贞机澹少思，雅尚防多僻。",
            "揽葛犹不畏，劳形同处瘠。",
            "头焦讵是焚，背汗宁关炙。",
            "方欣见润础，那虞悲铄石。",
            "道与古人期，情难物外适。",
            "几怀朱邸绶，颇旷金门籍。",
            "清奥已萧萧，陈柯将槭槭。",
            "玉律诗调正，琼巵酒肠窄。",
            "衣桁袭中单，浴床抛下绤。",
            "黎侯寓于卫，六义非凡格。"
        ],
        "notes": "",
        "id": "bc34d3c278cc25e95d33db7b6bdadd9d"
    },
    {
        "author": "韦蟾",
        "dynasty": "唐",
        "type": "诗",
        "rhythmic": "",
        "title": "岳麓道林寺",
        "preface": "",
        "paragraphs": [
            "石门逈接苍梧野，愁色阴深二妃寡。",
            "广殿崔嵬万壑间，长廊诘曲千岩下。",
            "静听林飞念佛鸟，细看壁画驮经马。",
            "暖日斜明䗖𬟽梁，湿烟散幂鸳鸯瓦。",
            "北方部落檀香塑，西国文书贝叶写。",
            "坏栏迸竹醉好题，窄路垂藤困堪把。",
            "沈裴笔力鬬雄壮，宋杜词源两风雅。",
            "他方居士来施斋，彼岸上人投结夏。",
            "悲我未离扰扰徒，劝我休学悠悠者。",
            "何时得与刘遗民，同入东林远公社。"
        ],
        "notes": "",
        "id": "fd36266ede8fa419ea2079a0906bcb54"
    },
    {
        "author": "韦蟾",
        "dynasty": "唐",
        "type": "诗",
        "rhythmic": "",
        "title": "上元三首 一",
        "preface": "",
        "paragraphs": [
            "新正圆月夜，尤重看灯时。",
            "累塔嫌沙细，成文讶笔迟。",
            "归牛疑燧落，过鴈悮书迟。",
            "生惜兰膏烬，还为隔岁期。"
        ],
        "notes": "",
        "id": "9b04fc0b818ef341d8dff6f3c3fcf67e"
    },
    {
        "author": "韦蟾",
        "dynasty": "唐",
        "type": "诗",
        "rhythmic": "",
        "title": "上元三首 二",
        "preface": "",
        "paragraphs": [
            "举烛光才起，挥毫势竞分。",
            "点时惊坠石，挑处接崩云。",
            "辞异秦丞相，铭非窦冠军。",
            "唯愁残焰落，逢玉亦俱焚。"
        ],
        "notes": "",
        "id": "686d829687a096bb04f7dc3607b0b358"
    },
    {
        "author": "韦蟾",
        "dynasty": "唐",
        "type": "诗",
        "rhythmic": "",
        "title": "上元三首 三",
        "preface": "",
        "paragraphs": [
            "多宝神光动，生金瑞色浮。",
            "照人低入郭，伴月夜当楼。",
            "熏穴应无取，焚林固有求。",
            "夜阑陪玉帐，不见九枝留。"
        ],
        "notes": "",
        "id": "522063259c416877f805a29f27bb10a8"
    },
    {
        "author": "韦蟾",
        "dynasty": "唐",
        "type": "诗",
        "rhythmic": "",
        "title": "梅",
        "preface": "",
        "paragraphs": [
            "高树临溪艳，低枝隔竹繁。",
            "何须是桃李，然后欲忘言。",
            "拟折魂先断，须看眼更昏。",
            "谁知南陌草，却解望王孙。"
        ],
        "notes": "",
        "id": "1ec22553dbf9cd703170ca4068a5e2dd"
    },
    {
        "author": "韦蟾",
        "dynasty": "唐",
        "type": "诗",
        "rhythmic": "",
        "title": "送卢潘尚书之灵武",
        "preface": "",
        "paragraphs": [
            "贺兰山下果园成，塞北江南旧有名。",
            "水木万家朱户暗，弓刀千队铁衣鸣。",
            "心源落落堪为将，胆气堂堂合用兵。",
            "却使六番诸子弟，马前不信是书生。"
        ],
        "notes": "",
        "id": "a850411a94e2e276b97846919f84bc4f"
    },
    {
        "author": "韦蟾",
        "dynasty": "唐",
        "type": "诗",
        "rhythmic": "",
        "title": "题僧壁",
        "preface": "",
        "paragraphs": [
            "一竹横簷挂净巾，灶无烟火地无尘。",
            "剃头未必知心法，要且闲于名利人。"
        ],
        "notes": "",
        "id": "bee1f8edca1209c1ae66f0fd10554dff"
    },
    {
        "author": "韦蟾",
        "dynasty": "唐",
        "type": "诗",
        "rhythmic": "",
        "title": "赠商山僧",
        "preface": "",
        "paragraphs": [
            "商岭东西路欲分，两间茅屋一溪云。",
            "师言耳重知师意，人是人非不欲闻。"
        ],
        "notes": "",
        "id": "55d2a163f8c9c122b51458a63f7d2f2f"
    },
    {
        "author": "韦蟾",
        "dynasty": "唐",
        "type": "诗",
        "rhythmic": "",
        "title": "长乐驿谑李汤给事题名",
        "preface": "",
        "paragraphs": [
            "渭水秦川拂眼明，希仁何事寡诗情。",
            "只应学得虞姬壻，书字才能记姓名。"
        ],
        "notes": "",
        "id": "3a32e63b593e03cb7daba38605e6a3e2"
    },
    {
        "author": "韦蟾",
        "dynasty": "唐",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "争挥钩弋手，竞耸踏摇身。",
            "伤颊讵关舞，捧心非効嚬。"
        ],
        "notes": "",
        "id": "8527624859f1e7142c4c4a2b5c1606f9"
    },
    {
        "author": "韦蟾",
        "dynasty": "唐",
        "type": "诗",
        "rhythmic": "",
        "title": "嘲李玚题名",
        "preface": "",
        "paragraphs": [
            "渭水秦山照眼明，希仁何事寡诗情。",
            "只因学得虞姬壻，书字才能记姓名。"
        ],
        "notes": "",
        "id": "77c6daf9daa5042fce1b585a1d6857e5"
    }
]