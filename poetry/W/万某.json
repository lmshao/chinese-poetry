[
    {
        "author": "万某",
        "dynasty": "宋",
        "type": "诗",
        "rhythmic": "",
        "title": "九日南山",
        "preface": "",
        "paragraphs": [
            "南山何峩峩，群峰秀色聚。",
            "朝晖与夕霭，无□□去住。",
            "徘徊九折险，萦曲一川注。",
            "悬崖置屋少，□穴亦可度。",
            "苍然老楠木，几阅风霜斁。",
            "孙枝长□许，老干未肯仆。",
            "昔年重九日，来者必三顾。",
            "题诗刻峭壁，皆欲寄□□。",
            "念我独何人，今日追故步。",
            "凌晨出南门，风雨怯行路。",
            "不惮登涉难，恐失此日故。",
            "造物亦随人，晴明送日暮。",
            "徐行两柏间，杯盘共草具。",
            "宾僚不鄙我，笑语露情愫。",
            "他时傥再来，莫指桃源误。"
        ],
        "notes": "",
        "id": "f89b4d1708000af60bb732d826fcc23a"
    },
    {
        "author": "万某",
        "dynasty": "宋",
        "type": "词",
        "rhythmic": "水调歌头",
        "title": "",
        "preface": "",
        "paragraphs": [
            "卷尽风和雨，晴日照清秋。",
            "南山高处回首，潇洒一扁州。",
            "且向飞霞瀹茗，还归云间书院，何幸有从游。",
            "随分了公事，同乐与同忧。",
            "少年事，湖海气，百尺楼。",
            "萧萧华发，归兴只念故山幽。",
            "今日聊修故事，□岁大江东去，应念我穷愁。",
            "不但莼鲈□，杜若访芳洲。"
        ],
        "notes": "",
        "id": "5d8459e183fb9fbd11c7cde7ad40a47a"
    }
]