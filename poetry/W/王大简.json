[
    {
        "author": "王大简",
        "dynasty": "宋",
        "type": "词",
        "rhythmic": "更漏子",
        "title": "",
        "preface": "",
        "paragraphs": [
            "梦期疏，书约误。",
            "肠断夜窗风雨。",
            "灯晕冷，漏声遥。",
            "酒消愁未消。",
            "想天涯，芳草碧。",
            "人与芳春俱客。",
            "凭杜宇，向江城。",
            "好啼三两声。"
        ],
        "notes": "",
        "id": "58cb7624af254ec2302dea1116db71b4"
    },
    {
        "author": "王大简",
        "dynasty": "宋",
        "type": "词",
        "rhythmic": "浣溪沙",
        "title": "",
        "preface": "",
        "paragraphs": [
            "拂面凉生酒半醒。",
            "廉纤小雨晚初晴。",
            "过云无定月亏盈。",
            "庭户不关春悄悄，阑干倚遍夜深深。",
            "几回风竹误人听。"
        ],
        "notes": "",
        "id": "ea0a68d9557418abf87af1b6cca27f1a"
    }
]