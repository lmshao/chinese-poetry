[
    {
        "author": "王钦臣",
        "dynasty": "宋",
        "type": "诗",
        "rhythmic": "",
        "title": "和秦少游赠刘景文韵",
        "preface": "",
        "paragraphs": [
            "每爱扬庄解荐雄，喜君归兴自江东。",
            "轩昂岂为兵家学，磊落真余国士风。",
            "垂橐忽惊诗满卷，论文常负酒樽空。",
            "边州千骑新居上，莫忆鲈鱼记棹蓬。"
        ],
        "notes": "",
        "id": "30aebfd4f657b90ffd0e14084091e577"
    },
    {
        "author": "王钦臣",
        "dynasty": "宋",
        "type": "诗",
        "rhythmic": "",
        "title": "召试学士院试罢作",
        "preface": "",
        "paragraphs": [
            "翠木阴阴白玉堂，老来方此试文章。",
            "日斜奏罢长杨赋，闲拂尘埃看画墙。"
        ],
        "notes": "",
        "id": "f72d7b61fa5f82ebe5fc49194c14eff0"
    },
    {
        "author": "王钦臣",
        "dynasty": "宋",
        "type": "诗",
        "rhythmic": "",
        "title": "宿华岳观",
        "preface": "",
        "paragraphs": [
            "凌空老树云垂叶，压屋梨花雪照人。",
            "深愧地仙教俗客，殷勤留看华山香。"
        ],
        "notes": "",
        "id": "d24a4bd91755f90b8485411d060a19aa"
    },
    {
        "author": "王钦臣",
        "dynasty": "宋",
        "type": "诗",
        "rhythmic": "",
        "title": "再题华岳观",
        "preface": "",
        "paragraphs": [
            "石坛流水共苍苔，青竹林间一径开。",
            "可惜梨花飞已尽，前年游客始重来。"
        ],
        "notes": "",
        "id": "c433bdd1974d04a90d0a78ca3c355515"
    },
    {
        "author": "王钦臣",
        "dynasty": "宋",
        "type": "诗",
        "rhythmic": "",
        "title": "魏宫弹棋局",
        "preface": "",
        "paragraphs": [
            "邺城台殿付尘埃，玉局依然独未灰。",
            "妙手一弹那复得，宝奁当日为谁开。",
            "飘零久已抛红子，埋没惟斯近紫苔。",
            "此艺不传真可惜，摩挲聊记再看来。"
        ],
        "notes": "",
        "id": "230898ed6c2a41961a5ddc0991739f97"
    },
    {
        "author": "王钦臣",
        "dynasty": "宋",
        "type": "诗",
        "rhythmic": "",
        "title": "使辽回竟恭敏李公席上作",
        "preface": "",
        "paragraphs": [
            "穹庐三月已淹留，白草黄云见即愁。",
            "满袖尘埃何处说，李家池上海棠洲。"
        ],
        "notes": "",
        "id": "3a37d51d072de900f32a5def510f83f1"
    },
    {
        "author": "王钦臣",
        "dynasty": "宋",
        "type": "诗",
        "rhythmic": "",
        "title": "戏书长老院",
        "preface": "",
        "paragraphs": [
            "蜀国相如最好辞，武皇深恨不同时。",
            "凌云赋罢还无事，寂寞文园兴可知。"
        ],
        "notes": "",
        "id": "bef5a62dd81062b768af3d97adbca45d"
    },
    {
        "author": "王钦臣",
        "dynasty": "宋",
        "type": "诗",
        "rhythmic": "",
        "title": "与秦少游于恭敏李公闲燕堂联句",
        "preface": "",
        "paragraphs": [
            "黄叶山头初带雪，绿波尊酒暂回春。",
            "已闻璧月琼枝句，更著朝云暮雨人。",
            "老愧红妆翻曲妙，喜逢佳客放怀新。",
            "天明又出桃源去，仙境何时再问津。"
        ],
        "notes": "",
        "id": "016ab063597ae2691bda9847e1955110"
    },
    {
        "author": "王钦臣",
        "dynasty": "宋",
        "type": "诗",
        "rhythmic": "",
        "title": "述梦",
        "preface": "",
        "paragraphs": [
            "晓雪谁惊最后时，土膏方得助甘滋。",
            "岁功已觉三元近，春事何忧一览迟。",
            "不著寒梅容触冒，半留红杏惜离披。",
            "神交彼此无劳辨，更为公题述梦诗。"
        ],
        "notes": "",
        "id": "6da3f6703142f68ff4c3270f031ae608"
    },
    {
        "author": "王钦臣",
        "dynasty": "宋",
        "type": "诗",
        "rhythmic": "",
        "title": "次韵苏子由咏李伯时所藏韩干马",
        "preface": "",
        "paragraphs": [
            "天闲不遇头亦垂，真姓本不求青丝。",
            "由来奇骨类奇士，立见俱似囊中锥。",
            "凤头初踏葱岭至，绣膊东由青海驰。",
            "春风宛转白玉镫，晚日照耀黄金羁。",
            "李侯对此意匠发，造物真比毫端奇。",
            "方歅之相岂可拟，颠倒未免雄称雌。",
            "翰林相继写高韵，何止羊何共和之。",
            "玉花照夜古称美，颜色乃是论其皮。",
            "固知神骏不易写，心与道合方能知。",
            "文章书画固一理，不见摩诘前身应画师。"
        ],
        "notes": "",
        "id": "5de6dc29b290f4a940e2dbcf0028dae9"
    },
    {
        "author": "王钦臣",
        "dynasty": "宋",
        "type": "诗",
        "rhythmic": "",
        "title": "题万年妙莲阁",
        "preface": "",
        "paragraphs": [
            "石桥飞锡断遗踪，挥尘谈禅想旧丛。",
            "万萼莲新青嶂外，十围松老白云中。",
            "他年宴坐开华构，当日咨承拟顺风。",
            "岁晚丹丘如可约，杖藜相引欲烦公。"
        ],
        "notes": "",
        "id": "35e59d52b7af30dfe68de6b6ec7ea674"
    },
    {
        "author": "王钦臣",
        "dynasty": "宋",
        "type": "诗",
        "rhythmic": "",
        "title": "奉送中济经略侍郎赴镇庆州得元字",
        "preface": "",
        "paragraphs": [
            "远驭寡上策，羁縻有前言。",
            "平生徙戎论，感慨江应元。",
            "家世近三河，游历多塞垣。",
            "谁言一方面，十载滞上恩。",
            "前日诏书下，旌麾方及门。",
            "部曲已稍集，始知旗鼓尊。",
            "边书尚羽急，戍卒仍云屯。",
            "东山旧部落，自昔为墙藩。",
            "铦锋固可用，内实须禾虋。",
            "胸中自有策，肯为浅见论。"
        ],
        "notes": "",
        "id": "d2554cb4feac3934c4aba90e89f1c7a4"
    },
    {
        "author": "王钦臣",
        "dynasty": "宋",
        "type": "诗",
        "rhythmic": "",
        "title": "游王官谷",
        "preface": "",
        "paragraphs": [
            "钟鼎山林出处明，中间不合枉高情。",
            "有钱须买王官谷，流水声中过一生。"
        ],
        "notes": "",
        "id": "b6fa71e63b78a7543ad8a3be578117cb"
    },
    {
        "author": "王钦臣",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "谁知第七车中客，天遣归来助庆禋。"
        ],
        "notes": "",
        "id": "0be6e182866cdb12d0db054c4cb81c28"
    },
    {
        "author": "王钦臣",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "西曹深处见春来。"
        ],
        "notes": "",
        "id": "0a34a491d896723f361b1798bcfa7bed"
    },
    {
        "author": "王钦臣",
        "dynasty": "宋",
        "type": "诗",
        "rhythmic": "",
        "title": "句  其三",
        "preface": "",
        "paragraphs": [
            "碧瓦朱栏相照明。"
        ],
        "notes": "",
        "id": "440cf7b70cd0c9a3913a1c4563645112"
    }
]