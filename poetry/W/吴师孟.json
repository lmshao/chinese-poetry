[
    {
        "author": "吴师孟",
        "dynasty": "宋",
        "type": "诗",
        "rhythmic": "",
        "title": "金牛驿",
        "preface": "",
        "paragraphs": [
            "唱奇腾怪可删修，争奈常情胜谬悠。",
            "禹贡已书开蜀道，秦人安得粪金牛。",
            "万重山势随坤顺，一勺天波到海流。",
            "自哂据经违世俗，庶几同志未相尤。"
        ],
        "notes": "",
        "id": "1fe5878fa9b7430db40e7deeb102d736"
    },
    {
        "author": "吴师孟",
        "dynasty": "宋",
        "type": "诗",
        "rhythmic": "",
        "title": "和章质夫成都运司园亭诗 西园",
        "preface": "",
        "paragraphs": [
            "十纪权臣第，修城外台宅。",
            "乔木不知秋，名花数逾百。",
            "远如山林幽，近与尘埃隔。",
            "惠政裕一方，民犹以为窄。"
        ],
        "notes": "",
        "id": "1539e479878940140f059669b52837e1"
    },
    {
        "author": "吴师孟",
        "dynasty": "宋",
        "type": "诗",
        "rhythmic": "",
        "title": "和章质夫成都运司园亭诗 玉溪堂",
        "preface": "",
        "paragraphs": [
            "华构枕方塘，使台寂佳致。",
            "二色真楠材，轮奂极精致。",
            "花木四面围，如立复如侍。",
            "一道仰澄清，此是澄清地。"
        ],
        "notes": "",
        "id": "fe6425a87686b2f3d2ef9dbfaed0065e"
    },
    {
        "author": "吴师孟",
        "dynasty": "宋",
        "type": "诗",
        "rhythmic": "",
        "title": "和章质夫成都运司园亭诗 雪峰楼",
        "preface": "",
        "paragraphs": [
            "西北有高楼，梁栋云常起。",
            "檐牙挂连蜷，栏影摇清泚。",
            "爽气雪山来，一瞬极千里。",
            "但欲摅远怀，无忧可销弭。"
        ],
        "notes": "",
        "id": "e6e5d98f826cbfd74dc0983f1d320ed6"
    },
    {
        "author": "吴师孟",
        "dynasty": "宋",
        "type": "诗",
        "rhythmic": "",
        "title": "和章质夫成都运司园亭诗 海棠轩",
        "preface": "",
        "paragraphs": [
            "花淑对高轩，如用丹青彯。",
            "锦水一匳红，玉台千面笑。",
            "松篁两翠幄，常护东西照。",
            "子细看韶妍，方知化工妙。"
        ],
        "notes": "",
        "id": "fe7a9fed3d020472f8c6dabe7f613e34"
    },
    {
        "author": "吴师孟",
        "dynasty": "宋",
        "type": "诗",
        "rhythmic": "",
        "title": "和章质夫成都运司园亭诗 月台",
        "preface": "",
        "paragraphs": [
            "雅意待蟾光，烦襟期爽快。",
            "无云点太清，远贤周色界。",
            "天光浄琉璃，露下真沆瀣。",
            "勤渠谂后人，宜葺不宜坏。"
        ],
        "notes": "",
        "id": "262aebd1dfe0657eba53260ea9c4a71d"
    },
    {
        "author": "吴师孟",
        "dynasty": "宋",
        "type": "诗",
        "rhythmic": "",
        "title": "和章质夫成都运司园亭诗 翠锦亭",
        "preface": "",
        "paragraphs": [
            "东阁治台政，西堂备燕饮。",
            "介于二堂间，华构饶花品。",
            "红紫镇长春，四时如活锦。",
            "公暇一绳床，上有通中枕。"
        ],
        "notes": "",
        "id": "8d615bd946e9bf65fe3115564f545043"
    },
    {
        "author": "吴师孟",
        "dynasty": "宋",
        "type": "诗",
        "rhythmic": "",
        "title": "和章质夫成都运司园亭诗 潺玉亭",
        "preface": "",
        "paragraphs": [
            "至人泉石心，俚耳便丝竹。",
            "酾渠逗清泠，朝夕淙寒玉。",
            "试听自然声，不减云璈曲。",
            "却返倒闻机，五音常自足。"
        ],
        "notes": "",
        "id": "be504d70e384564467d04be7c8d74805"
    },
    {
        "author": "吴师孟",
        "dynasty": "宋",
        "type": "诗",
        "rhythmic": "",
        "title": "和章质夫成都运司园亭诗 茅庵",
        "preface": "",
        "paragraphs": [
            "结茅为圜屋，环堵不开牖。",
            "斋居如雁堂，广长才六肘。",
            "深藏子猷竹，不植陶潜柳。",
            "勿起灭定心，宴坐空诸有。"
        ],
        "notes": "",
        "id": "2ad5e0c74ec8331ec118dc5b4aa47eee"
    },
    {
        "author": "吴师孟",
        "dynasty": "宋",
        "type": "诗",
        "rhythmic": "",
        "title": "和章质夫成都运司园亭诗 水阁",
        "preface": "",
        "paragraphs": [
            "形制似方桥，岛岸相连属。",
            "春和逗凉飔，昼影浮浄绿。",
            "佳人罗袜轻，花时相步续。",
            "澄澜忽生晕，下有双凫浴。"
        ],
        "notes": "",
        "id": "51b34d43b37eef923959bfd29acfb2d5"
    },
    {
        "author": "吴师孟",
        "dynasty": "宋",
        "type": "诗",
        "rhythmic": "",
        "title": "和章质夫成都运司园亭诗 小亭",
        "preface": "",
        "paragraphs": [
            "尺水走庭除，花木皆周匝。",
            "双亭正相值，仅能容一榻。",
            "公余时独来，隠几聊嘘嗒。",
            "典谒或通名，东荣有宾合。"
        ],
        "notes": "",
        "id": "5cdde02eff98b007090ff40150a4cd9a"
    },
    {
        "author": "吴师孟",
        "dynasty": "宋",
        "type": "诗",
        "rhythmic": "",
        "title": "和韩绛游鸿庆寺",
        "preface": "",
        "paragraphs": [
            "十里东郊道，兹游岁月深。",
            "参僚从行府，高会适丛林。",
            "穉子喧沽玉，春姬笑子金。",
            "咳珠僧护宝，醉弁客遗簪。",
            "天赐连宵泽，民欢毕昼阴。",
            "分明造物手，自在出尘心。",
            "非相虽无住，残芳尚可寻。",
            "都人望旋旆，车马又骎骎。"
        ],
        "notes": "",
        "id": "9fd1a184daf2a8ae46cca2803b2dfb14"
    },
    {
        "author": "吴师孟",
        "dynasty": "宋",
        "type": "诗",
        "rhythmic": "",
        "title": "和王公觌赏海云山茶合江梅花",
        "preface": "",
        "paragraphs": [
            "何处珍丛最早开，海云山茗合江梅。",
            "忽传诗帅邀肤使，不用歌姬侍宴杯。",
            "晓艳鲜明同绮靡，晚妆清淡奉徘徊。",
            "此时文酒风流事，岂似临江放荡来。"
        ],
        "notes": "",
        "id": "da1d37d43b90472cfd5b55fffb2259f4"
    }
]