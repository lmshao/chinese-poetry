[
    {
        "author": "魏朴",
        "dynasty": "唐",
        "type": "诗",
        "rhythmic": "",
        "title": "和皮日休悼鹤 一",
        "preface": "",
        "paragraphs": [
            "直欲裁诗问杳冥，岂教灵化亦浮生。",
            "风林月动疑留魄，沙岛香愁似蕴情。",
            "雪骨夜封苍藓冷，练衣寒在碧塘轻。",
            "人间飞去犹堪恨，况是泉台远玉京。"
        ],
        "notes": "",
        "id": "60bd32a41c4db778e8d5281d20dba475"
    },
    {
        "author": "魏朴",
        "dynasty": "唐",
        "type": "诗",
        "rhythmic": "",
        "title": "和皮日休悼鹤 二",
        "preface": "",
        "paragraphs": [
            "经秋宋玉已悲伤，况报胎禽昨夜亡。",
            "霜晓起来无问处，伴僧弹指遶荷塘。"
        ],
        "notes": "",
        "id": "acd9bf6ac1a10aec4673922cc0c7928b"
    }
]