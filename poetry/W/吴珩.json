[
    {
        "author": "吴珩",
        "dynasty": "宋",
        "type": "诗",
        "rhythmic": "",
        "title": "千顷山  其一",
        "preface": "",
        "paragraphs": [
            "松桧阴中六月清，异花灵草不知名。",
            "路从琼液山前过，人在水晶宫上行。",
            "千尺翠岚分月色，一轩寒籁动潮声。",
            "登临不厌跻攀峻，贪看云从舄下生。"
        ],
        "notes": "",
        "id": "864c6d49233b60ad4a9d6c45716b5f92"
    },
    {
        "author": "吴珩",
        "dynasty": "宋",
        "type": "诗",
        "rhythmic": "",
        "title": "千顷山  其二",
        "preface": "",
        "paragraphs": [
            "千顷山中月，三黄顶上云。",
            "相看无一语，今日喜逢君。"
        ],
        "notes": "",
        "id": "278d3c8efdf1caf2492b1a34d2e3dca3"
    },
    {
        "author": "吴珩",
        "dynasty": "宋",
        "type": "诗",
        "rhythmic": "",
        "title": "梵安院",
        "preface": "",
        "paragraphs": [
            "山腰小径细于绳，山鸟关关喜弄晴。",
            "黄菊有情留客醉，白云无事伴人行。",
            "野流合处堪分字，草药拈来欲问名。",
            "回首渡头诗思逸，渔舟一笛晚风清。"
        ],
        "notes": "",
        "id": "975024e1fd9dcf03a9b815e734bcd880"
    },
    {
        "author": "吴珩",
        "dynasty": "宋",
        "type": "诗",
        "rhythmic": "",
        "title": "法会院",
        "preface": "",
        "paragraphs": [
            "地占金山胜，泉分银汉流。",
            "杉篁能护翠，猿鹤似惊秋。",
            "祗恨登临晚，宁辞取次游。",
            "列峰饶远秀，不惜上层楼。"
        ],
        "notes": "",
        "id": "afffa34dd6033a0e74301628d1d3705f"
    }
]