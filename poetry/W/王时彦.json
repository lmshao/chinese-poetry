[
    {
        "author": "王时彦",
        "dynasty": "宋",
        "type": "诗",
        "rhythmic": "",
        "title": "题梅坛",
        "preface": "",
        "paragraphs": [
            "梅尉孤忠揭，芳名千古传。",
            "官卑奚意隐，心正即神仙。",
            "敢谏忧时切，为臣愿主贤。",
            "旌阳称令尹，对峙是丹泉。"
        ],
        "notes": "",
        "id": "92c14756dfb22c3064c38fa58c0e1905"
    },
    {
        "author": "王时彦",
        "dynasty": "宋",
        "type": "诗",
        "rhythmic": "",
        "title": "题梅山云悦楼",
        "preface": "",
        "paragraphs": [
            "一生活计一身闲，日与白云相往还。",
            "五百年间知此味，华山去后到梅山。"
        ],
        "notes": "",
        "id": "995f443e8d8105c1111d02afc7d98c10"
    }
]