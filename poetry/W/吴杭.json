[
    {
        "author": "吴杭",
        "dynasty": "宋",
        "type": "诗",
        "rhythmic": "",
        "title": "磨崖颂",
        "preface": "",
        "paragraphs": [
            "周雅久不复，楚骚方独鸣。",
            "溪蛙弄气态，污我潇湘清。",
            "二公好奇古，大笔时纵横。",
            "磨崖勒唐颂，字字飞琼英。",
            "云烟借体势，水石生光精。",
            "浯溪在僻地，自是闻正声。",
            "名传播夷夏，孰贵燕然铭。",
            "弦歌入商鲁，永与神仙听。",
            "江流不可竭，此文如日星。"
        ],
        "notes": "",
        "id": "0c4419130da54b0f2c3c545ef99ca99f"
    }
]