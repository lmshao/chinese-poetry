[
    {
        "author": "吴武陵",
        "dynasty": "唐",
        "type": "诗",
        "rhythmic": "",
        "title": "贡院楼北新栽小松",
        "preface": "",
        "paragraphs": [
            "拂槛爱贞容，移根自远峰。",
            "已曾经草没，终不任苔封。",
            "叶少初陵雪，鳞生欲化龙。",
            "乘春濯雨露，得地近垣墉。",
            "逐吹香微动，含烟色渐浓。",
            "时回日月照，为谢小山松。"
        ],
        "notes": "",
        "id": "9f7a463a47ecaef6c06f6c876cef5cae"
    },
    {
        "author": "吴武陵",
        "dynasty": "唐",
        "type": "诗",
        "rhythmic": "",
        "title": "题路左佛堂",
        "preface": "",
        "paragraphs": [
            "雀儿来逐飏风高，下视鹰鹯意气豪。",
            "自谓能生千里翼，黄昏依旧委蓬蒿。"
        ],
        "notes": "",
        "id": "0193982301079578e8ed16a43b4b6b17"
    },
    {
        "author": "吴武陵",
        "dynasty": "唐",
        "type": "诗",
        "rhythmic": "",
        "title": "龙虎山",
        "preface": "",
        "paragraphs": [
            "龙虎山中紫翠烟，青精颜色四时妍。",
            "桃枝惯见花成实，瀛岛宜闻海变田。",
            "五斗米仙真有道，一神楼药岂无缘。",
            "秋风吹绿茂陵草，的的黄金飞上天。",
            "（《古今图书集成·山川典》一四七《龙虎山部》）。"
        ],
        "notes": "",
        "id": "04d8fd354c724ae0874c4acf190dd5c2"
    },
    {
        "author": "吴武陵",
        "dynasty": "宋",
        "type": "诗",
        "rhythmic": "",
        "title": "题吉昌桥",
        "preface": "",
        "paragraphs": [
            "一水长流出涧溪，众山绵密与云齐。",
            "武陵桥上观春色，自笑刘郎去路迷。"
        ],
        "notes": "",
        "id": "7aa152e7fa3185b765e49b846af37b52"
    }
]