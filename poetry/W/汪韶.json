[
    {
        "author": "汪韶",
        "dynasty": "宋",
        "type": "诗",
        "rhythmic": "",
        "title": "演雅  其一",
        "preface": "",
        "paragraphs": [
            "布谷不耕不穑，巧妇无褐无衣。",
            "提壶不可挹酒，络纬宁来贸丝。"
        ],
        "notes": "",
        "id": "51096ac9c9ffb87b96cf7669d6c2eb18"
    },
    {
        "author": "汪韶",
        "dynasty": "宋",
        "type": "诗",
        "rhythmic": "",
        "title": "演雅  其二",
        "preface": "",
        "paragraphs": [
            "蜾蠃尧舜父子，鸿雁鲁卫弟兄。",
            "鬭蚁滕薛争长，狎鸥晋郑寻盟。"
        ],
        "notes": "",
        "id": "6d14f1fb3f6d8dfe0e3bd09e6b9f0b3f"
    },
    {
        "author": "汪韶",
        "dynasty": "宋",
        "type": "诗",
        "rhythmic": "",
        "title": "读史",
        "preface": "",
        "paragraphs": [
            "南北几离合，江山一古今。",
            "秋风驼卧棘，春雨燕巢林。",
            "家国兴亡梦，英雄胜败心。",
            "九疑呼不起，愁绝暮云深。"
        ],
        "notes": "",
        "id": "241ddf39c2882cfe329d9fba6ac30c9f"
    },
    {
        "author": "汪韶",
        "dynasty": "宋",
        "type": "诗",
        "rhythmic": "",
        "title": "孙武",
        "preface": "",
        "paragraphs": [
            "为忧玩色堕军实，故假陈兵去二姬。",
            "却恨此机深莫悟，后人不谏受西施。"
        ],
        "notes": "",
        "id": "b137146e7e4d0c24dd2e8d009cb81fc2"
    },
    {
        "author": "汪韶",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "十八九常如意少，百千亿任化身多。"
        ],
        "notes": "",
        "id": "16b8cd5525adaa90ccefb59e45aa6bd8"
    }
]