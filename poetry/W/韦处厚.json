[
    {
        "author": "韦处厚",
        "dynasty": "唐",
        "type": "诗",
        "rhythmic": "",
        "title": "盛山十二诗 隐月岫",
        "preface": "",
        "paragraphs": [
            "初映钩如线，终衔镜似钩。",
            "远澄秋水色，高倚晓河流。"
        ],
        "notes": "",
        "id": "a2ef1502097da2b6a5262fb7206be33f"
    },
    {
        "author": "韦处厚",
        "dynasty": "唐",
        "type": "诗",
        "rhythmic": "",
        "title": "盛山十二诗 流桮渠",
        "preface": "",
        "paragraphs": [
            "激曲萦飞箭，浮沟泛满巵。",
            "将来山太守，早向习家池。"
        ],
        "notes": "",
        "id": "5584cba0adeb8dacc9962a712b48e1b8"
    },
    {
        "author": "韦处厚",
        "dynasty": "唐",
        "type": "诗",
        "rhythmic": "",
        "title": "盛山十二诗 竹岩",
        "preface": "",
        "paragraphs": [
            "不资冬日秀，为作暑天寒。",
            "先植诚非凤，来翔定是鸾。"
        ],
        "notes": "",
        "id": "6df2c87af86ef24dfad785010153d227"
    },
    {
        "author": "韦处厚",
        "dynasty": "唐",
        "type": "诗",
        "rhythmic": "",
        "title": "盛山十二诗 绣衣石榻",
        "preface": "",
        "paragraphs": [
            "巉巉雪中峤，磊磊标方峭。",
            "勿为枕苍山，还当础清庙。"
        ],
        "notes": "",
        "id": "fbfe12713ed42bffa35738764f6ac25a"
    },
    {
        "author": "韦处厚",
        "dynasty": "唐",
        "type": "诗",
        "rhythmic": "",
        "title": "盛山十二诗 宿云亭",
        "preface": "",
        "paragraphs": [
            "雨合飞危砌，天开卷晓窗。",
            "齐平联郭柳，带绕抱城江。"
        ],
        "notes": "",
        "id": "ba0e47d5047fc77ec0b624247601df0f"
    },
    {
        "author": "韦处厚",
        "dynasty": "唐",
        "type": "诗",
        "rhythmic": "",
        "title": "盛山十二诗 梅谿",
        "preface": "",
        "paragraphs": [
            "夹岸凝清素，交枝漾浅沦。",
            "味调方荐实，腊近又先春。"
        ],
        "notes": "",
        "id": "77b75ba1e61201a34171e857f5f63bee"
    },
    {
        "author": "韦处厚",
        "dynasty": "唐",
        "type": "诗",
        "rhythmic": "",
        "title": "盛山十二诗 桃坞",
        "preface": "",
        "paragraphs": [
            "喷日舒红景，通蹊茂绿阴。",
            "终期王母摘，不羡武陵深。"
        ],
        "notes": "",
        "id": "82e8609489cafeffe0d40ac72ceae187"
    },
    {
        "author": "韦处厚",
        "dynasty": "唐",
        "type": "诗",
        "rhythmic": "",
        "title": "盛山十二诗 胡卢沼",
        "preface": "",
        "paragraphs": [
            "疏凿徒为巧，圆洼自可澄。",
            "倒花纷错秀，鉴月静涵冰。"
        ],
        "notes": "",
        "id": "09547e5938d004928e3ff52dcb663ccf"
    },
    {
        "author": "韦处厚",
        "dynasty": "唐",
        "type": "诗",
        "rhythmic": "",
        "title": "盛山十二诗 茶岭",
        "preface": "",
        "paragraphs": [
            "顾渚吴商绝，蒙山蜀信稀。",
            "千丛因此始，含霞紫英肥。"
        ],
        "notes": "",
        "id": "d6e2c0f56fe640b511a5f86a6d8ebd65"
    },
    {
        "author": "韦处厚",
        "dynasty": "唐",
        "type": "诗",
        "rhythmic": "",
        "title": "盛山十二诗 盘石磴",
        "preface": "",
        "paragraphs": [
            "缭绕缘云上，璘玢甃玉联。",
            "高高曾几折，极目瞰秋鸢。"
        ],
        "notes": "",
        "id": "2f8e66b913ae4e9c7625804fac87e9df"
    },
    {
        "author": "韦处厚",
        "dynasty": "唐",
        "type": "诗",
        "rhythmic": "",
        "title": "盛山十二诗 琵琶台",
        "preface": "",
        "paragraphs": [
            "褊地难层土，因厓遂削成。",
            "浅深岚嶂色，尽向此中呈。"
        ],
        "notes": "",
        "id": "9438033e2605c088f248c59f54c9caca"
    },
    {
        "author": "韦处厚",
        "dynasty": "唐",
        "type": "诗",
        "rhythmic": "",
        "title": "盛山十二诗 上士缾泉",
        "preface": "",
        "paragraphs": [
            "绠汲岂无井，颠崖贵非浚。",
            "愿洒尘垢余，一雨根茎润。"
        ],
        "notes": "",
        "id": "c38fd273c6ff1ed4c038cf0835451ed7"
    },
    {
        "author": "韦处厚",
        "dynasty": "唐",
        "type": "诗",
        "rhythmic": "",
        "title": "秪（疑当作「抵」）剡",
        "preface": "",
        "paragraphs": [
            "秋渚涵容碧，秋水刷眼青。",
            "排头烟树老，扑面水风腥。",
            "上濑复下濑，长亭仍短亭。",
            "夜船明月好，客梦满流萤。",
            "（《记纂渊海》卷九）。"
        ],
        "notes": "",
        "id": "58d97b5725357e6b6685d4266824e6db"
    },
    {
        "author": "韦处厚",
        "dynasty": "唐",
        "type": "诗",
        "rhythmic": "",
        "title": "又",
        "preface": "",
        "paragraphs": [
            "船撑鉴湖月，路指沃洲云。",
            "（同前）。"
        ],
        "notes": "",
        "id": "192fab194de7576bcfb6f083715cb529"
    },
    {
        "author": "韦处厚",
        "dynasty": "唐",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "缘崖踏石层。",
            "（见李壁《王荆文公诗笺注》卷三十《次韵吴季野题岳上人澄心亭》引）。"
        ],
        "notes": "",
        "id": "857fdb0301a958ca9051c5ef69a18ed7"
    }
]