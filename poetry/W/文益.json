[
    {
        "author": "文益",
        "dynasty": "唐",
        "type": "诗",
        "rhythmic": "",
        "title": "覩木平和尚",
        "preface": "",
        "paragraphs": [
            "木平山里人，貌古年复少。",
            "相看陌路同，论心秋月皎。",
            "怀衲线非蚕，助歌声有鸟。",
            "城阙今日来，一讴曾已晓。"
        ],
        "notes": "",
        "id": "175ae7b89493988f22fbe78df003cf46"
    },
    {
        "author": "文益",
        "dynasty": "唐",
        "type": "诗",
        "rhythmic": "",
        "title": "看牡丹（见《唐僧弘秀集》卷五。按《全唐诗》作僧谦光诗，题作《赏牡丹应教》。诗中「毳」字，《全唐诗》作「衲」，「趣」作「事」，）",
        "preface": "",
        "paragraphs": [
            "空（「髪」作「鬓」，「是」作「似」，「曳」作「异」，「晚」作「晓」，「待」作「对」。",
            "谦光，金陵人，有才辩。",
            "〖《全唐诗续补遗》卷十五据《分门纂类唐歌诗》、《唐诗纪事》卷七六录此则，今删彼存外。",
            "《全唐诗》作谦光，所据为陶岳《五代史补》卷五。",
            "另《大法眼文益禅师语录》、《五灯会元》卷十、《苕溪渔隐丛话》卷五七、《释氏稽古略》亦收作文益诗。",
            "〗）。"
        ],
        "notes": "",
        "id": "b5d043674ebc1564b7ac9dd6e521a655"
    },
    {
        "author": "文益",
        "dynasty": "唐",
        "type": "诗",
        "rhythmic": "",
        "title": "华严六相义颂",
        "preface": "",
        "paragraphs": [
            "华严六相义，同中还有异。",
            "异若异于同，全非诸佛意。",
            "诸佛意总别，何曾有同异。",
            "男子身中入定时，女子身中不留意。",
            "不留意，绝名字，万象明明无理事。"
        ],
        "notes": "",
        "id": "3960c5f3fd2381613ca379d09ba37c9f"
    },
    {
        "author": "文益",
        "dynasty": "唐",
        "type": "诗",
        "rhythmic": "",
        "title": "瞻须菩提颂",
        "preface": "",
        "paragraphs": [
            "须菩提，貌古奇，说空法，法不离。",
            "信不及，又怀疑。",
            "信得及，复何之。",
            "倚笻杖，视东西。"
        ],
        "notes": "",
        "id": "52f10d7808131b7efcb1ebd2372fee97"
    },
    {
        "author": "文益",
        "dynasty": "唐",
        "type": "诗",
        "rhythmic": "",
        "title": "街鼓鸣颂",
        "preface": "",
        "paragraphs": [
            "鼓冬冬，运大功。",
            "满朝人，道路通。",
            "道路通，何所至？",
            "达者莫言登宝地。"
        ],
        "notes": "",
        "id": "24978e2fba390028b7dc48fbd98550ff"
    },
    {
        "author": "文益",
        "dynasty": "唐",
        "type": "诗",
        "rhythmic": "",
        "title": "示舍弃慕道颂",
        "preface": "",
        "paragraphs": [
            "东堂不折桂，南华不学僊，却来干竺寺，披衣效坐禅。",
            "禅若效坐得，非想亦何偏。",
            "（经刼守闲，不出生死。",
            "）为报参禅者，须悟道中玄。",
            "如何道中玄，真规自宛然。",
            "。"
        ],
        "notes": "",
        "id": "97c10de0612cda89232ed6f196332901"
    },
    {
        "author": "文益",
        "dynasty": "唐",
        "type": "诗",
        "rhythmic": "",
        "title": "僧问随色摩尼珠颂",
        "preface": "",
        "paragraphs": [
            "摩尼不随色，色里勿摩尼。",
            "摩尼与众色，不合不分离。"
        ],
        "notes": "",
        "id": "8cc34b8778f21a0cbafb473d31cc21d8"
    },
    {
        "author": "文益",
        "dynasty": "唐",
        "type": "诗",
        "rhythmic": "",
        "title": "牛头庵颂",
        "preface": "",
        "paragraphs": [
            "国城南，祖师庵。",
            "庵旧址，依云岚。",
            "兽驯淑，人相参。",
            "忽有心，终不堪。"
        ],
        "notes": "",
        "id": "beb0b6dc2303bef9a7b2679ad95519c7"
    },
    {
        "author": "文益",
        "dynasty": "唐",
        "type": "诗",
        "rhythmic": "",
        "title": "因僧看经颂",
        "preface": "",
        "paragraphs": [
            "今人看古教，不免心中闹。",
            "欲免心中闹，但知看古教。"
        ],
        "notes": "",
        "id": "014860d55c7f1808e0cb07e9c9b66f49"
    },
    {
        "author": "文益",
        "dynasty": "唐",
        "type": "诗",
        "rhythmic": "",
        "title": "庭栢盆莲颂",
        "preface": "",
        "paragraphs": [
            "一朶菡萏莲，两株青瘦栢。",
            "长向僧家庭，何劳问高格。"
        ],
        "notes": "",
        "id": "6eddc99eb2520f45c0fb04e170705151"
    },
    {
        "author": "文益",
        "dynasty": "唐",
        "type": "诗",
        "rhythmic": "",
        "title": "正月偶示颂",
        "preface": "",
        "paragraphs": [
            "正月春，顺时节。",
            "情有无，皆含悦。",
            "君要知，得谁力。",
            "更问谁，教谁决。"
        ],
        "notes": "",
        "id": "d7f9bd1cf361049bafcc83a96329062a"
    },
    {
        "author": "文益",
        "dynasty": "唐",
        "type": "诗",
        "rhythmic": "",
        "title": "寄钟陵光僧正颂",
        "preface": "",
        "paragraphs": [
            "西山巍巍兮耸碧，漳水澄澄兮练色，对现分明有何极。",
            "（以上十首均见《景德传灯录》卷二十九。",
            "）。"
        ],
        "notes": "",
        "id": "a28fe007232795be1711f490b0a2259e"
    },
    {
        "author": "文益",
        "dynasty": "唐",
        "type": "诗",
        "rhythmic": "",
        "title": "颂",
        "preface": "",
        "paragraphs": [
            "理极忘情谓，如何有喻齐？",
            "到头霜夜月，任情（《林间录》作「运」）落前溪。",
            "菓熟猿兼（《林间录》作「兼猿」）重，山长似路迷。",
            "举头残照在，元是住居西。",
            "（《卍续藏经》本《大法眼文益禅师语录》，又见《林间录》卷下。",
            "）。"
        ],
        "notes": "",
        "id": "25e28a81a6a6459308bf3b61551e3e66"
    },
    {
        "author": "文益",
        "dynasty": "唐",
        "type": "诗",
        "rhythmic": "",
        "title": "偈",
        "preface": "",
        "paragraphs": [
            "见山不是山，见非何曾别。",
            "山河与大地，都是一轮月。",
            "（《五灯会元》卷十一《三交智嵩禅师》引。",
            "）。"
        ],
        "notes": "",
        "id": "d46f8b9ebf7cf17d5f94508d771115d6"
    }
]