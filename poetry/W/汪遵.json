[
    {
        "author": "汪遵",
        "dynasty": "唐",
        "type": "诗",
        "rhythmic": "",
        "title": "彭泽",
        "preface": "",
        "paragraphs": [
            "鹤爱孤松云爱山，宦情微禄免相关。",
            "栽成五柳吟归去，漉酒巾边伴菊闲。"
        ],
        "notes": "",
        "id": "97a6fcccfe43a386e807e36646922656"
    },
    {
        "author": "汪遵",
        "dynasty": "唐",
        "type": "诗",
        "rhythmic": "",
        "title": "杜邮馆",
        "preface": "",
        "paragraphs": [
            "杀尽降兵热血流，一心犹自逞戈矛。",
            "功成若解求身退，岂得将军死杜邮。"
        ],
        "notes": "",
        "id": "e2eeadd6c32c884335bbe52ce43baa14"
    },
    {
        "author": "汪遵",
        "dynasty": "唐",
        "type": "诗",
        "rhythmic": "",
        "title": "细腰宫",
        "preface": "",
        "paragraphs": [
            "鼓声连日烛连宵，贪向春风舞细腰。",
            "争奈君王正沈醉，秦兵江上促征桡。"
        ],
        "notes": "",
        "id": "5489296f2f1e8d7c764e7fde8a2b2103"
    },
    {
        "author": "汪遵",
        "dynasty": "唐",
        "type": "诗",
        "rhythmic": "",
        "title": "瑶台",
        "preface": "",
        "paragraphs": [
            "仙梦香魂不久留，满川云雨满宫愁。",
            "直须待得荆王死，始向瑶台一处游。"
        ],
        "notes": "",
        "id": "895b795166211a7fd80a6fbb0fbe9e04"
    },
    {
        "author": "汪遵",
        "dynasty": "唐",
        "type": "诗",
        "rhythmic": "",
        "title": "吴坂",
        "preface": "",
        "paragraphs": [
            "踡跼盐车万里蹄，忽逢良鉴始能嘶。",
            "不缘伯乐称奇骨，几与驽骀价一齐。"
        ],
        "notes": "",
        "id": "ecff982cf77755d43f7601ba23de1581"
    },
    {
        "author": "汪遵",
        "dynasty": "唐",
        "type": "诗",
        "rhythmic": "",
        "title": "箕山",
        "preface": "",
        "paragraphs": [
            "薄世临流洗耳尘，便归云洞任天真。",
            "一瓢风入犹嫌闹，何况人间万种人。"
        ],
        "notes": "",
        "id": "1ebe43f1b852a7e2172611418d73ffd8"
    },
    {
        "author": "汪遵",
        "dynasty": "唐",
        "type": "诗",
        "rhythmic": "",
        "title": "息国",
        "preface": "",
        "paragraphs": [
            "家国兴亡身独存，玉容还受楚王恩。",
            "衔冤只合甘先死，何待花间不肯言。"
        ],
        "notes": "",
        "id": "e9e7c08a4d88f2abd44db25c683cc506"
    },
    {
        "author": "汪遵",
        "dynasty": "唐",
        "type": "诗",
        "rhythmic": "",
        "title": "梁寺",
        "preface": "",
        "paragraphs": [
            "立国从来为战功，一朝何事却谈空。",
            "台城兵匝无人敌，闲卧高僧满梵宫。"
        ],
        "notes": "",
        "id": "169af0911d0b91ac94580fb71e917d30"
    },
    {
        "author": "汪遵",
        "dynasty": "唐",
        "type": "诗",
        "rhythmic": "",
        "title": "南阳",
        "preface": "",
        "paragraphs": [
            "陆困泥蟠未适从，岂妨耕嫁隐高踪。",
            "若非先主垂三顾，谁识茅庐一卧龙。"
        ],
        "notes": "",
        "id": "4cde6f0c0c837c4b079e02323e2c9175"
    },
    {
        "author": "汪遵",
        "dynasty": "唐",
        "type": "诗",
        "rhythmic": "",
        "title": "杞梁墓",
        "preface": "",
        "paragraphs": [
            "一呌长城万仞摧，杞梁遗骨逐妻回。",
            "南邻北里皆孀妇，谁解坚心继此来。"
        ],
        "notes": "",
        "id": "e261c1fe7083d2949f89b1800d506e4c"
    },
    {
        "author": "汪遵",
        "dynasty": "唐",
        "type": "诗",
        "rhythmic": "",
        "title": "夷门",
        "preface": "",
        "paragraphs": [
            "晋鄙兵回为重难，秦师收斾亦西还。",
            "今来不是无朱亥，谁降轩车问抱关。"
        ],
        "notes": "",
        "id": "3ea3618631f3378c1a5432dadd0855f2"
    },
    {
        "author": "汪遵",
        "dynasty": "唐",
        "type": "诗",
        "rhythmic": "",
        "title": "汴河",
        "preface": "",
        "paragraphs": [
            "隋皇意欲泛龙舟，千里昆仑水别流。",
            "还待春风锦帆暖，柳阴相送到迷楼。"
        ],
        "notes": "",
        "id": "ffcd6bb88c873abfd606c673e5616cea"
    },
    {
        "author": "汪遵",
        "dynasty": "唐",
        "type": "诗",
        "rhythmic": "",
        "title": "燕台",
        "preface": "",
        "paragraphs": [
            "礼士招贤万古名，高台依旧对燕城。",
            "如今寂寞无人上，春去秋来草自生。"
        ],
        "notes": "",
        "id": "584374264e635b2e58513ed26344bc05"
    },
    {
        "author": "汪遵",
        "dynasty": "唐",
        "type": "诗",
        "rhythmic": "",
        "title": "聊城",
        "preface": "",
        "paragraphs": [
            "刃血攻聊已越年，竟凭儒术罢戈鋋。",
            "田单漫逞烧牛计，一箭终输鲁仲连。"
        ],
        "notes": "",
        "id": "edfbd0abb7b62dc912efcf0dfeea33d5"
    },
    {
        "author": "汪遵",
        "dynasty": "唐",
        "type": "诗",
        "rhythmic": "",
        "title": "西河",
        "preface": "",
        "paragraphs": [
            "花貌年年溺水滨，俗传河伯娶生人。",
            "自从明宰投巫后，直至如今鬼不神。"
        ],
        "notes": "",
        "id": "4642d257d395a6ff478f90f11b6d7705"
    },
    {
        "author": "汪遵",
        "dynasty": "唐",
        "type": "诗",
        "rhythmic": "",
        "title": "密县",
        "preface": "",
        "paragraphs": [
            "百里能将济猛宽，飞蝗不到邑人安。",
            "至今闾里逢灾沴，犹祝当时卓长官。"
        ],
        "notes": "",
        "id": "2321dd7df6e4885aa1d7ccd216ec0111"
    },
    {
        "author": "汪遵",
        "dynasty": "唐",
        "type": "诗",
        "rhythmic": "",
        "title": "升仙桥",
        "preface": "",
        "paragraphs": [
            "题桥贵欲露先诚，此日人皆笑率情。",
            "应讶临邛沽酒客，逢时还作汉公卿。"
        ],
        "notes": "",
        "id": "46b0cd067eae6892e04fbb7b4ecbbfe3"
    },
    {
        "author": "汪遵",
        "dynasty": "唐",
        "type": "诗",
        "rhythmic": "",
        "title": "破陈",
        "preface": "",
        "paragraphs": [
            "猎猎朱旗映彩霞，纷纷白刃入陈家。",
            "看看打破东平苑，犹舞庭前玉树花。"
        ],
        "notes": "",
        "id": "e9200511b529cce01f9e21c1fd5fd5e7"
    },
    {
        "author": "汪遵",
        "dynasty": "唐",
        "type": "诗",
        "rhythmic": "",
        "title": "白头吟",
        "preface": "",
        "paragraphs": [
            "失却青丝素髪生，合欢罗带意全轻。",
            "古今人事皆如此，不独文君与马卿。"
        ],
        "notes": "",
        "id": "82913d02655c7ade8e3fb85c7365ca95"
    },
    {
        "author": "汪遵",
        "dynasty": "唐",
        "type": "诗",
        "rhythmic": "",
        "title": "短歌吟",
        "preface": "",
        "paragraphs": [
            "箭飞乌兔竞东西，贵贱贤愚不梦齐。",
            "匣里有琴樽有酒，人间便是武陵溪。"
        ],
        "notes": "",
        "id": "4dcc889c02ede2115b82b678f38013a7"
    },
    {
        "author": "汪遵",
        "dynasty": "唐",
        "type": "诗",
        "rhythmic": "",
        "title": "晋河",
        "preface": "",
        "paragraphs": [
            "风引征帆管吹高，晋君张[宴]俟雄豪。",
            "舟人笑指千余客，谁是烟霄六翮毛。"
        ],
        "notes": "",
        "id": "353a1beda9fb05ffbbca38fd66322969"
    },
    {
        "author": "汪遵",
        "dynasty": "唐",
        "type": "诗",
        "rhythmic": "",
        "title": "干将墓",
        "preface": "",
        "paragraphs": [
            "橐籥冰霜万古闻，拍灰松地见余坟。",
            "应缘神劒飞扬久，水水山山尽是云。"
        ],
        "notes": "",
        "id": "b70f6eda7eb5585c1d9f55bdd2fcf54e"
    },
    {
        "author": "汪遵",
        "dynasty": "唐",
        "type": "诗",
        "rhythmic": "",
        "title": "金谷",
        "preface": "",
        "paragraphs": [
            "晋臣荣盛更谁过，常向阶前舞翠娥。",
            "香散艳消如一梦，但留风月伴烟萝。"
        ],
        "notes": "",
        "id": "291313188d5cd015385ed19833712438"
    },
    {
        "author": "汪遵",
        "dynasty": "唐",
        "type": "诗",
        "rhythmic": "",
        "title": "三闾庙",
        "preface": "",
        "paragraphs": [
            "为嫌朝野尽陶陶，不觉官高怨亦高。",
            "憔悴莫酬渔父笑，浪交千载咏离骚。"
        ],
        "notes": "",
        "id": "7c3013927a2c7956c37220a5d72a02dc"
    },
    {
        "author": "汪遵",
        "dynasty": "唐",
        "type": "诗",
        "rhythmic": "",
        "title": "易水",
        "preface": "",
        "paragraphs": [
            "[匕]首空磨事不成，误留龙袂待琴声。",
            "斯须却作秦中鬼，青史徒标烈士名。"
        ],
        "notes": "",
        "id": "2ee8896731d67fd591d1970b21cc9dd7"
    },
    {
        "author": "汪遵",
        "dynasty": "唐",
        "type": "诗",
        "rhythmic": "",
        "title": "严陵台",
        "preface": "",
        "paragraphs": [
            "一钓凄凉在杳冥，故人飞诏入山扃。",
            "终将宠辱轻轩冕，高卧五云为客星。"
        ],
        "notes": "",
        "id": "160075ae6bd037977b09d12a6567340f"
    },
    {
        "author": "汪遵",
        "dynasty": "唐",
        "type": "诗",
        "rhythmic": "",
        "title": "淮阴",
        "preface": "",
        "paragraphs": [
            "秦季贤愚混不分，只应漂母识王孙。",
            "归荣便累千金赠，为报当时一饭恩。"
        ],
        "notes": "",
        "id": "7a336249d6b3be45627199cd835e191e"
    },
    {
        "author": "汪遵",
        "dynasty": "唐",
        "type": "诗",
        "rhythmic": "",
        "title": "鸡鸣曲",
        "preface": "",
        "paragraphs": [
            "金距花冠傍舍栖，清晨相呌一声齐。",
            "开关自有冯生计，不必天明待汝啼。"
        ],
        "notes": "",
        "id": "3485c4b1efdf272bb6ec7b0d23946162"
    },
    {
        "author": "汪遵",
        "dynasty": "唐",
        "type": "诗",
        "rhythmic": "",
        "title": "采桑妇",
        "preface": "",
        "paragraphs": [
            "为报踌躇陌上郎，蚕饥日晚妾心忙。",
            "本来若爱黄金好，不肯携笼更采桑。"
        ],
        "notes": "",
        "id": "961220e22263f0bb3ad13af525cf7c1a"
    },
    {
        "author": "汪遵",
        "dynasty": "唐",
        "type": "诗",
        "rhythmic": "",
        "title": "渔父",
        "preface": "",
        "paragraphs": [
            "棹月眠流处处通，绿蓑苇带混元风。",
            "灵均说尽孤高事，全与逍遥意不同。"
        ],
        "notes": "",
        "id": "43cf431033416304d453e5859dbc662e"
    },
    {
        "author": "汪遵",
        "dynasty": "唐",
        "type": "诗",
        "rhythmic": "",
        "title": "越女",
        "preface": "",
        "paragraphs": [
            "玉貌何曾为浣沙，只图句践献夫差。",
            "苏台日夜唯歌舞，不觉干戈犯翠华。"
        ],
        "notes": "",
        "id": "bc7188cbc7f988413938845f20730f28"
    },
    {
        "author": "汪遵",
        "dynasty": "唐",
        "type": "诗",
        "rhythmic": "",
        "title": "望思台",
        "preface": "",
        "paragraphs": [
            "不忧家国任奸臣，骨肉翻为蓦路人。",
            "巫蛊事行冤莫雪，九层徒筑见无因。"
        ],
        "notes": "",
        "id": "78a5268581e69c15e7308cf2309668ad"
    },
    {
        "author": "汪遵",
        "dynasty": "唐",
        "type": "诗",
        "rhythmic": "",
        "title": "比干墓",
        "preface": "",
        "paragraphs": [
            "国乱时危道不行，忠贤谏死胜谋生。",
            "一沈冤骨千年后，垅水虽平恨未平。"
        ],
        "notes": "",
        "id": "799129ad3e93728ffdf36d165fedd130"
    },
    {
        "author": "汪遵",
        "dynasty": "唐",
        "type": "诗",
        "rhythmic": "",
        "title": "郢中",
        "preface": "",
        "paragraphs": [
            "莫言白雪少人听，高调都难称俗情。",
            "不是楚词询宋玉，巴歌犹掩绕梁声。"
        ],
        "notes": "",
        "id": "7203325e82a5908fad0a5d4a1c4153fc"
    },
    {
        "author": "汪遵",
        "dynasty": "唐",
        "type": "诗",
        "rhythmic": "",
        "title": "北海",
        "preface": "",
        "paragraphs": [
            "汉臣曾此作缧囚，茹血衣毛十九秋。",
            "鹤髪半垂龙节在，不闻青史说封侯。"
        ],
        "notes": "",
        "id": "b9644b25bb90b3c239e17291a6a2a277"
    },
    {
        "author": "汪遵",
        "dynasty": "唐",
        "type": "诗",
        "rhythmic": "",
        "title": "招屈亭",
        "preface": "",
        "paragraphs": [
            "三闾溺处杀怀王，感得荆人尽缟裳。",
            "招屈亭边两重恨，远天秋色暮苍苍。"
        ],
        "notes": "",
        "id": "86be8cfd1a8ba14f4f5b654f1a616a5a"
    },
    {
        "author": "汪遵",
        "dynasty": "唐",
        "type": "诗",
        "rhythmic": "",
        "title": "屈祠",
        "preface": "",
        "paragraphs": [
            "不肯迂回入醉乡，乍吞忠梗没沧浪。",
            "至今祠畔猨啼月，了了犹疑恨楚王。"
        ],
        "notes": "",
        "id": "2ce3cc74623dc4986bfcc87a7cb0b930"
    },
    {
        "author": "汪遵",
        "dynasty": "唐",
        "type": "诗",
        "rhythmic": "",
        "title": "铜雀台",
        "preface": "",
        "paragraphs": [
            "铜雀台成玉座空，短歌长袖尽悲风。",
            "不知仙驾归何处，徒遣颦眉望汉宫。"
        ],
        "notes": "",
        "id": "dfa03a3814d57a0009cd5a1bda9c8a48"
    },
    {
        "author": "汪遵",
        "dynasty": "唐",
        "type": "诗",
        "rhythmic": "",
        "title": "斑竹祠",
        "preface": "",
        "paragraphs": [
            "九处烟霞九处昏，一回延首一销魂。",
            "因凭直节流红泪，图得千秋见血痕。"
        ],
        "notes": "",
        "id": "86914f9b87aac0dbf26bff1831f47d03"
    },
    {
        "author": "汪遵",
        "dynasty": "唐",
        "type": "诗",
        "rhythmic": "",
        "title": "题李太尉平泉庄",
        "preface": "",
        "paragraphs": [
            "水泉花木好高眠，嵩少纵横满目前。",
            "惆怅人间不平事，今朝身在海南边。"
        ],
        "notes": "",
        "id": "b062f8d6be497e48406ca8e3ee595c3e"
    },
    {
        "author": "汪遵",
        "dynasty": "唐",
        "type": "诗",
        "rhythmic": "",
        "title": "战城南",
        "preface": "",
        "paragraphs": [
            "风沙刮地塞云愁，平旦交锋晚未休。",
            "白骨又沾新战血，青天犹列旧旄头。"
        ],
        "notes": "",
        "id": "aea58c4e761563832a43b001b3265097"
    },
    {
        "author": "汪遵",
        "dynasty": "唐",
        "type": "诗",
        "rhythmic": "",
        "title": "延平津",
        "preface": "",
        "paragraphs": [
            "三尺晶荧射斗牛，岂随凡手报冤雠。",
            "延平一旦为龙处，看取风云布九州。"
        ],
        "notes": "",
        "id": "8bc79fcba895c723843f9986063886d6"
    },
    {
        "author": "汪遵",
        "dynasty": "唐",
        "type": "诗",
        "rhythmic": "",
        "title": "项亭",
        "preface": "",
        "paragraphs": [
            "不修仁德合文明，天道如何拟力争。",
            "隔岸故乡归不得，十年空负拔山名。"
        ],
        "notes": "",
        "id": "5e7ba283766f66baca52bcccd10cbdb8"
    },
    {
        "author": "汪遵",
        "dynasty": "唐",
        "type": "诗",
        "rhythmic": "",
        "title": "乌江",
        "preface": "",
        "paragraphs": [
            "兵散弓残挫虎威，单枪匹马突重围。",
            "英雄去尽羞容在，看却江东不得归。"
        ],
        "notes": "",
        "id": "448e805325d6983e66a5d3cd1d82bde3"
    },
    {
        "author": "汪遵",
        "dynasty": "唐",
        "type": "诗",
        "rhythmic": "",
        "title": "绿珠",
        "preface": "",
        "paragraphs": [
            "大抵花颜最怕秋，南家歌歇北家愁。",
            "从来几许如君貌，不肯如君坠玉楼。"
        ],
        "notes": "",
        "id": "ef35fbf8de6038736ed11a74c2b9c1c0"
    },
    {
        "author": "汪遵",
        "dynasty": "唐",
        "type": "诗",
        "rhythmic": "",
        "title": "升仙桥",
        "preface": "",
        "paragraphs": [
            "汉朝卿相尽风云，司马题桥众又闻。",
            "何事不如杨得意，解搜贤哲荐明君。"
        ],
        "notes": "",
        "id": "d8ea937ddac1df8d7eb9217fa8859f4a"
    },
    {
        "author": "汪遵",
        "dynasty": "唐",
        "type": "诗",
        "rhythmic": "",
        "title": "隋柳",
        "preface": "",
        "paragraphs": [
            "夹浪分堤万树余，为迎龙舸到江都。",
            "君看靖节高眠处，只向衡门种五株。"
        ],
        "notes": "",
        "id": "2034aa148dad3dc8389efbb38354ae5e"
    },
    {
        "author": "汪遵",
        "dynasty": "唐",
        "type": "诗",
        "rhythmic": "",
        "title": "杨柳",
        "preface": "",
        "paragraphs": [
            "亚夫营畔柳蒙蒙，隋主堤边四路通。",
            "攀折赠君还有意，翠眉轻嫩怕春风。"
        ],
        "notes": "",
        "id": "622ab8c1d1c78ed24de5cd2e559427bb"
    },
    {
        "author": "汪遵",
        "dynasty": "唐",
        "type": "诗",
        "rhythmic": "",
        "title": "桐江",
        "preface": "",
        "paragraphs": [
            "光武重兴四海宁，汉臣无不受浮荣。",
            "严陵何事轻轩冕，独向桐江钓月明。"
        ],
        "notes": "",
        "id": "5e46739520ded721c96129c8873c1327"
    },
    {
        "author": "汪遵",
        "dynasty": "唐",
        "type": "诗",
        "rhythmic": "",
        "title": "招隐",
        "preface": "",
        "paragraphs": [
            "罢听泉声看鹿群，丈夫才策合匡君。",
            "早携书劒离岩谷，莫待蒲轮辗白云。"
        ],
        "notes": "",
        "id": "097f52ba3ff037ca9ff7898fbf66390f"
    },
    {
        "author": "汪遵",
        "dynasty": "唐",
        "type": "诗",
        "rhythmic": "",
        "title": "陈宫",
        "preface": "",
        "paragraphs": [
            "椒宫荒宴竟无疑，倏忽山河尽入隋。",
            "留得后庭亡国曲，至今犹与酒家吹。"
        ],
        "notes": "",
        "id": "bf033678f27c25f954703d214548aa17"
    },
    {
        "author": "汪遵",
        "dynasty": "唐",
        "type": "诗",
        "rhythmic": "",
        "title": "樊将军庙",
        "preface": "",
        "paragraphs": [
            "玉辇曾经陷楚营，汉皇心怯拟休兵。",
            "当时不得将军力，日月须分一半明。"
        ],
        "notes": "",
        "id": "9fb66930bc895b8d95fc152a694d8851"
    },
    {
        "author": "汪遵",
        "dynasty": "唐",
        "type": "诗",
        "rhythmic": "",
        "title": "东海",
        "preface": "",
        "paragraphs": [
            "漾舟雪浪映花颜，徐福携将竟不还。",
            "同作危时避秦客，此行何似武陵滩。"
        ],
        "notes": "",
        "id": "16f6586ed7bdda193b38656baea2da87"
    },
    {
        "author": "汪遵",
        "dynasty": "唐",
        "type": "诗",
        "rhythmic": "",
        "title": "昭君",
        "preface": "",
        "paragraphs": [
            "汉家天子镇寰瀛，塞北羌胡未罢兵。",
            "猛将谋臣徒自贵，蛾眉一笑塞尘清。"
        ],
        "notes": "",
        "id": "fd3eceb2b288745104abeada6a6d2f25"
    },
    {
        "author": "汪遵",
        "dynasty": "唐",
        "type": "诗",
        "rhythmic": "",
        "title": "五湖",
        "preface": "",
        "paragraphs": [
            "已立平吴霸越功，片帆高飏五湖风。",
            "不知战国官荣者，谁似陶朱得始终。"
        ],
        "notes": "",
        "id": "ee853652440302431c063c576679cf8a"
    },
    {
        "author": "汪遵",
        "dynasty": "唐",
        "type": "诗",
        "rhythmic": "",
        "title": "渑池",
        "preface": "",
        "paragraphs": [
            "西秦北赵各称高，池上张筵列我曹。",
            "何事君王亲击缶，相如有劒可吹毛。"
        ],
        "notes": "",
        "id": "1ce1f4bf888477c66073edf339a88f60"
    },
    {
        "author": "汪遵",
        "dynasty": "唐",
        "type": "诗",
        "rhythmic": "",
        "title": "函谷关",
        "preface": "",
        "paragraphs": [
            "脱祸东奔壮气摧，马如飞电毂如雷。",
            "当时若不听弹铗，那得关门半夜开。"
        ],
        "notes": "",
        "id": "962409d76e64232a47f0bb1e2a5f14dc"
    },
    {
        "author": "汪遵",
        "dynasty": "唐",
        "type": "诗",
        "rhythmic": "",
        "title": "咏酒二首 一",
        "preface": "",
        "paragraphs": [
            "九酝松醪一曲歌，本图闲放养天和。",
            "后人不识前贤意，破国亡家事甚多。"
        ],
        "notes": "",
        "id": "7f97e2ddad4c21bf9c85e55f240b29ec"
    },
    {
        "author": "汪遵",
        "dynasty": "唐",
        "type": "诗",
        "rhythmic": "",
        "title": "咏酒二首 二",
        "preface": "",
        "paragraphs": [
            "万事销沈向一杯，竹门哑轧为风开。",
            "秋宵睡足芭蕉雨，又是江湖入梦来。"
        ],
        "notes": "",
        "id": "a2a46a5098499798111c374e1c6005e4"
    },
    {
        "author": "汪遵",
        "dynasty": "唐",
        "type": "诗",
        "rhythmic": "",
        "title": "苍颉台",
        "preface": "",
        "paragraphs": [
            "观迹成文代结绳，皇风儒教浩然兴。",
            "几人从此休耕钓，吟对长安雪夜灯。"
        ],
        "notes": "",
        "id": "4522ed0c1936b3da2915f8e82e306c32"
    },
    {
        "author": "汪遵",
        "dynasty": "唐",
        "type": "诗",
        "rhythmic": "",
        "title": "长城",
        "preface": "",
        "paragraphs": [
            "秦筑长城比铁牢，蕃戎不敢过临洮。",
            "虽然万里连云际，争及尧阶三尺高。"
        ],
        "notes": "",
        "id": "5696148d4443c2bae6f5c25fb00e0306"
    },
    {
        "author": "汪遵",
        "dynasty": "唐",
        "type": "诗",
        "rhythmic": "",
        "title": "过平泉庄（李朱厓〖德裕〗平泉庄，佳景可爱。洛中士人诧于「汪」〖江〗遵，遵有诗曰：）",
        "preface": "",
        "paragraphs": [
            "平泉风景好高眠，水色风光满目前。",
            "刚欲平他不平事，至今惆怅满南迁。",
            "（今按：此一首与《唐诗纪事》及《全唐诗》字句多不同。",
            "）。"
        ],
        "notes": "",
        "id": "57e5d3f224be490c0fca0bd84d48f96f"
    },
    {
        "author": "汪遵",
        "dynasty": "唐",
        "type": "诗",
        "rhythmic": "",
        "title": "又过杨相宅",
        "preface": "",
        "paragraphs": [
            "倚伏从来事不遥，无何平地起青霄。",
            "才到青霄却平地，门对古槐空寂寥。",
            "（以上《诗话总龟》二四《感事门》引《唐贤抒情》）（〖1〗《万首唐人绝句》卷六九以此诗为尹璞作，文字稍异。",
            "《全唐诗》卷五一七收尹璞名下，幷注出《抒情录》作江遵诗之异文。",
            "）。"
        ],
        "notes": "",
        "id": "b1074e5a899d6e27f1274539a7a4d9e6"
    }
]