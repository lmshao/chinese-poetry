[
    {
        "author": "韦渠牟",
        "dynasty": "唐",
        "type": "诗",
        "rhythmic": "",
        "title": "杂歌谣辞 步虚词 一",
        "preface": "",
        "paragraphs": [
            "玉简真人降，金书道箓通。",
            "烟霞方蔽日，云雨已生风。",
            "四极威仪异，三天使命同。",
            "那将人世恋，不去上清宫。"
        ],
        "notes": "",
        "id": "296b912a735b041d5d5cdfd95fe07433"
    },
    {
        "author": "韦渠牟",
        "dynasty": "唐",
        "type": "诗",
        "rhythmic": "",
        "title": "杂歌谣辞 步虚词 二",
        "preface": "",
        "paragraphs": [
            "羽驾正翩翩，云鸿最自然。",
            "霞冠将月晓，珠佩与星连。",
            "镂玉留新诀，雕金得旧编。",
            "不知飞鸟学，更有几人仙。"
        ],
        "notes": "",
        "id": "ecc810898e2946c06a1ca944884375b7"
    },
    {
        "author": "韦渠牟",
        "dynasty": "唐",
        "type": "诗",
        "rhythmic": "",
        "title": "杂歌谣辞 步虚词 三",
        "preface": "",
        "paragraphs": [
            "上帝求仙使，真符取玉郎。",
            "三才闲布象，二景郁生光。",
            "骑吏排龙虎，笙歌走凤凰。",
            "天高人不见，暗入白云乡。"
        ],
        "notes": "",
        "id": "a62744f431cb71fe102a768c1ef9de0b"
    },
    {
        "author": "韦渠牟",
        "dynasty": "唐",
        "type": "诗",
        "rhythmic": "",
        "title": "杂歌谣辞 步虚词 四",
        "preface": "",
        "paragraphs": [
            "鸾鹤共徘徊，仙官使者催。",
            "香花三洞启，风雨百神来。",
            "凤篆文初定，龙泥印已开。",
            "何须生羽翼，始得上瑶台。"
        ],
        "notes": "",
        "id": "fc329088ba6278a4f9a8a36c13c2042a"
    },
    {
        "author": "韦渠牟",
        "dynasty": "唐",
        "type": "诗",
        "rhythmic": "",
        "title": "杂歌谣辞 步虚词 五",
        "preface": "",
        "paragraphs": [
            "羽节忽排烟，苏君已得仙。",
            "命风驱日月，缩地走山川。",
            "几处留丹灶，何时种玉田。",
            "一朝骑白虎，直上紫微天。"
        ],
        "notes": "",
        "id": "68ae4493003df6cf1b23177f214b810e"
    },
    {
        "author": "韦渠牟",
        "dynasty": "唐",
        "type": "诗",
        "rhythmic": "",
        "title": "杂歌谣辞 步虚词 六",
        "preface": "",
        "paragraphs": [
            "静发降灵香，思神意智长。",
            "虎存时促步，龙想更成章。",
            "扣齿风雷响，挑灯日月光。",
            "仙云在何处？髣髴满空堂。"
        ],
        "notes": "",
        "id": "a3646d7ac2e9e042ceb0b0195be54697"
    },
    {
        "author": "韦渠牟",
        "dynasty": "唐",
        "type": "诗",
        "rhythmic": "",
        "title": "杂歌谣辞 步虚词 七",
        "preface": "",
        "paragraphs": [
            "几度游三洞，何方召百神。",
            "风云皆守一，龙虎亦全真。",
            "执节仙童小，烧香玉女春。",
            "应须绝岩内，委曲问皇人。"
        ],
        "notes": "",
        "id": "38e6464667fda8bd5a620f4306e170ee"
    },
    {
        "author": "韦渠牟",
        "dynasty": "唐",
        "type": "诗",
        "rhythmic": "",
        "title": "杂歌谣辞 步虚词 八",
        "preface": "",
        "paragraphs": [
            "上法杳无营，玄修似有情。",
            "道宫琼作想，真帝玉为名。",
            "召岳驱旌节，驰雷发吏兵。",
            "云车降何处，斋室有仙卿。"
        ],
        "notes": "",
        "id": "25593f1dcbcbeb8a0aa5b95a93dd84e6"
    },
    {
        "author": "韦渠牟",
        "dynasty": "唐",
        "type": "诗",
        "rhythmic": "",
        "title": "杂歌谣辞 步虚词 九",
        "preface": "",
        "paragraphs": [
            "羽卫一何鲜，香云起莫烟。",
            "方朝太素帝，更向玉清天。",
            "凤曲凝犹吹，龙骖俨欲前。",
            "真文几时降，知在永和年。"
        ],
        "notes": "",
        "id": "52a82e087d6dbf6c987f185909eae2e8"
    },
    {
        "author": "韦渠牟",
        "dynasty": "唐",
        "type": "诗",
        "rhythmic": "",
        "title": "杂歌谣辞 步虚词 十",
        "preface": "",
        "paragraphs": [
            "大道何年学，真符此日催。",
            "还持金作印，未要玉为台。",
            "羽节分明授，霞衣整顿裁。",
            "应缘五云使，教上列仙来。"
        ],
        "notes": "",
        "id": "403b45c776ae0a266d3233e7d6a28d90"
    },
    {
        "author": "韦渠牟",
        "dynasty": "唐",
        "type": "诗",
        "rhythmic": "",
        "title": "杂歌谣辞 步虚词 十一",
        "preface": "",
        "paragraphs": [
            "独自授金书，萧条咏紫虚。",
            "龙行还当马，云起自成车。",
            "九转风烟合，千年井灶余。",
            "参差从太一，寿等混元初。"
        ],
        "notes": "",
        "id": "5a8e35b2d4328ee7bf6052ff1226d451"
    },
    {
        "author": "韦渠牟",
        "dynasty": "唐",
        "type": "诗",
        "rhythmic": "",
        "title": "杂歌谣辞 步虚词 十二",
        "preface": "",
        "paragraphs": [
            "道学已通神，香花会女真。",
            "霞床珠斗帐，金荐玉舆轮。",
            "一室心偏静，三天夜正春。",
            "灵官竟谁降，仙相有夫人。"
        ],
        "notes": "",
        "id": "969c1f1d2a1647d37999379a63589a67"
    },
    {
        "author": "韦渠牟",
        "dynasty": "唐",
        "type": "诗",
        "rhythmic": "",
        "title": "杂歌谣辞 步虚词 十三",
        "preface": "",
        "paragraphs": [
            "上界有黄房，仙家道路长。",
            "神来知位次，乐变协宫商。",
            "竞把瑠璃椀，谁倾白玉浆。",
            "霞衣最芬馥，苏合是灵香。"
        ],
        "notes": "",
        "id": "e1e87d0c58edbd97ecfb1cca21d6d5ac"
    },
    {
        "author": "韦渠牟",
        "dynasty": "唐",
        "type": "诗",
        "rhythmic": "",
        "title": "杂歌谣辞 步虚词 十四",
        "preface": "",
        "paragraphs": [
            "珠佩紫霞缨，夫人会八灵。",
            "太霄犹有观，绝宅岂无形。",
            "暮雨徘徊降，仙歌宛转听。",
            "谁逢玉妃辇，应检九真经。"
        ],
        "notes": "",
        "id": "9dbb9b2ffb746bb3132254b2690ff00a"
    },
    {
        "author": "韦渠牟",
        "dynasty": "唐",
        "type": "诗",
        "rhythmic": "",
        "title": "杂歌谣辞 步虚词 十五",
        "preface": "",
        "paragraphs": [
            "西海辞金母，东方拜木公。",
            "云行疑带雨，星步欲凌风。",
            "羽袖挥丹凤，霞巾曳彩虹。",
            "飘飖九霄外，下视望仙宫。"
        ],
        "notes": "",
        "id": "5fa5f9cc5eb164f929ee0a57aa655a64"
    },
    {
        "author": "韦渠牟",
        "dynasty": "唐",
        "type": "诗",
        "rhythmic": "",
        "title": "杂歌谣辞 步虚词 十六",
        "preface": "",
        "paragraphs": [
            "玉树杂金花，天河织女家。",
            "月邀丹凤舄，风送紫鸾车。",
            "雾縠笼绡带，云屏列锦霞。",
            "瑶台千万里，不觉往来赊。"
        ],
        "notes": "",
        "id": "bea932e0bff8793c832ab53025f1701f"
    },
    {
        "author": "韦渠牟",
        "dynasty": "唐",
        "type": "诗",
        "rhythmic": "",
        "title": "杂歌谣辞 步虚词 十七",
        "preface": "",
        "paragraphs": [
            "舞凤凌天出，歌麟入夜听。",
            "云容衣眇眇，风韵曲泠泠。",
            "扣齿端金简，焚香检玉经。",
            "仙宫知不远，只近太微星。"
        ],
        "notes": "",
        "id": "bd08c4e18da4e1d6ab38d3e9a5238400"
    },
    {
        "author": "韦渠牟",
        "dynasty": "唐",
        "type": "诗",
        "rhythmic": "",
        "title": "杂歌谣辞 步虚词 十八",
        "preface": "",
        "paragraphs": [
            "紫府与玄洲，谁来物外游。",
            "无烦骑白鹿，不用驾青牛。",
            "金化颜应驻，云飞鬓不秋。",
            "仍闻碧海上，更用玉为楼。"
        ],
        "notes": "",
        "id": "bf270bd2b22da8699ae7df9b17ae3e44"
    },
    {
        "author": "韦渠牟",
        "dynasty": "唐",
        "type": "诗",
        "rhythmic": "",
        "title": "杂歌谣辞 步虚词 十九",
        "preface": "",
        "paragraphs": [
            "辔鹤复骖鸾，全家去不难。",
            "鸡声随羽化，犬影入云看。",
            "酿玉当成酒，烧金且转丹。",
            "何妨五色绶，次第给仙官。"
        ],
        "notes": "",
        "id": "9a61e12ef71aae127c7d93dbaf812a47"
    },
    {
        "author": "韦渠牟",
        "dynasty": "唐",
        "type": "诗",
        "rhythmic": "",
        "title": "步虚词十九首 一",
        "preface": "",
        "paragraphs": [
            "玉简真人降，金书道箓通。",
            "烟霞方蔽日，云雨已生风。",
            "四极威仪异，三天使命同。",
            "那将人世恋，不去上清宫。"
        ],
        "notes": "",
        "id": "296b912a735b041d5d5cdfd95fe07433"
    },
    {
        "author": "韦渠牟",
        "dynasty": "唐",
        "type": "诗",
        "rhythmic": "",
        "title": "步虚词十九首 二",
        "preface": "",
        "paragraphs": [
            "羽驾正翩翩，云鸿最自然。",
            "霞冠将月晓，珠珮与星连。",
            "镂玉留新诀，雕金得旧编。",
            "不知飞鸾鹤，更有几人仙。"
        ],
        "notes": "",
        "id": "ecc810898e2946c06a1ca944884375b7"
    },
    {
        "author": "韦渠牟",
        "dynasty": "唐",
        "type": "诗",
        "rhythmic": "",
        "title": "步虚词十九首 三",
        "preface": "",
        "paragraphs": [
            "上帝求仙使，真符取玉郎。",
            "三才闲布象，二景郁生光。",
            "骑吏排龙虎，笙歌走凤皇。",
            "天高人不见，暗入白云乡。"
        ],
        "notes": "",
        "id": "a62744f431cb71fe102a768c1ef9de0b"
    },
    {
        "author": "韦渠牟",
        "dynasty": "唐",
        "type": "诗",
        "rhythmic": "",
        "title": "步虚词十九首 四",
        "preface": "",
        "paragraphs": [
            "鸾鹤共裴回，仙官使者催。",
            "香花三洞启，风雨百神来。",
            "凤篆文初定，龙泥印已开。",
            "何须生羽翼，始得上瑶台。"
        ],
        "notes": "",
        "id": "cd9e7f7ea3f1f5a20244ec4f96284820"
    },
    {
        "author": "韦渠牟",
        "dynasty": "唐",
        "type": "诗",
        "rhythmic": "",
        "title": "步虚词十九首 五",
        "preface": "",
        "paragraphs": [
            "羽节忽排烟，苏君已得仙。",
            "命风驱日月，缩地走山川。",
            "几处留丹灶，何时种玉田。",
            "一朝骑白虎，直上紫微天。"
        ],
        "notes": "",
        "id": "68ae4493003df6cf1b23177f214b810e"
    },
    {
        "author": "韦渠牟",
        "dynasty": "唐",
        "type": "诗",
        "rhythmic": "",
        "title": "步虚词十九首 六",
        "preface": "",
        "paragraphs": [
            "静发降灵香，思神意智长。",
            "虎存时促步，龙想更成章。",
            "扣齿风雷响，挑灯日月光。",
            "仙云在何处，髣髴满空堂。"
        ],
        "notes": "",
        "id": "a3646d7ac2e9e042ceb0b0195be54697"
    },
    {
        "author": "韦渠牟",
        "dynasty": "唐",
        "type": "诗",
        "rhythmic": "",
        "title": "步虚词十九首 七",
        "preface": "",
        "paragraphs": [
            "几度游三洞，何方召百神。",
            "风云皆守一，龙虎亦全真。",
            "执节仙童小，烧香玉女春。",
            "应须绝岩内，委曲问皇人。"
        ],
        "notes": "",
        "id": "38e6464667fda8bd5a620f4306e170ee"
    },
    {
        "author": "韦渠牟",
        "dynasty": "唐",
        "type": "诗",
        "rhythmic": "",
        "title": "步虚词十九首 八",
        "preface": "",
        "paragraphs": [
            "上法杳无营，玄修似有情。",
            "道宫琼作想，真帝玉为名。",
            "召岳驰旌节，驱雷发吏兵。",
            "云车降何处，斋室有仙卿。"
        ],
        "notes": "",
        "id": "25593f1dcbcbeb8a0aa5b95a93dd84e6"
    },
    {
        "author": "韦渠牟",
        "dynasty": "唐",
        "type": "诗",
        "rhythmic": "",
        "title": "步虚词十九首 九",
        "preface": "",
        "paragraphs": [
            "羽卫一何鲜，香云起暮烟。",
            "方朝太素帝，更向玉清天。",
            "凤曲凝犹吹，龙骖俨欲前。",
            "真文几时降，知在永和年。"
        ],
        "notes": "",
        "id": "396cf107c4e41c33b97b73a1bfae91c7"
    },
    {
        "author": "韦渠牟",
        "dynasty": "唐",
        "type": "诗",
        "rhythmic": "",
        "title": "步虚词十九首 十",
        "preface": "",
        "paragraphs": [
            "大道何年学，真符此日催。",
            "还持金作印，未要玉为台。",
            "羽节分明授，霞衣整顿裁。",
            "应缘五云使，教上列仙来。"
        ],
        "notes": "",
        "id": "403b45c776ae0a266d3233e7d6a28d90"
    },
    {
        "author": "韦渠牟",
        "dynasty": "唐",
        "type": "诗",
        "rhythmic": "",
        "title": "步虚词十九首 十一",
        "preface": "",
        "paragraphs": [
            "独自授金书，萧条咏紫虚。",
            "龙行还当马，云起自成车。",
            "九转风烟合，千年井灶余。",
            "参差从太一，寿等混元初。"
        ],
        "notes": "",
        "id": "5a8e35b2d4328ee7bf6052ff1226d451"
    },
    {
        "author": "韦渠牟",
        "dynasty": "唐",
        "type": "诗",
        "rhythmic": "",
        "title": "步虚词十九首 十二",
        "preface": "",
        "paragraphs": [
            "道学已通神，香花会女真。",
            "霞床珠斗帐，金荐玉舆轮。",
            "一室心偏静，三天夜正春。",
            "灵官竟谁降，仙相有夫人。"
        ],
        "notes": "",
        "id": "969c1f1d2a1647d37999379a63589a67"
    },
    {
        "author": "韦渠牟",
        "dynasty": "唐",
        "type": "诗",
        "rhythmic": "",
        "title": "步虚词十九首 十三",
        "preface": "",
        "paragraphs": [
            "上界有黄房，仙家道路长。",
            "神来知位次，乐变叶宫商。",
            "竞把瑠璃盏，都倾白玉浆。",
            "霞衣最芬馥，苏合是灵香。"
        ],
        "notes": "",
        "id": "e1e87d0c58edbd97ecfb1cca21d6d5ac"
    },
    {
        "author": "韦渠牟",
        "dynasty": "唐",
        "type": "诗",
        "rhythmic": "",
        "title": "步虚词十九首 十四",
        "preface": "",
        "paragraphs": [
            "珠佩紫霞缨，夫人会八灵。",
            "太霄犹有观，绝宅岂无形。",
            "暮雨裴回降，仙歌宛转听。",
            "谁逢玉妃辇，应检九真经。"
        ],
        "notes": "",
        "id": "9dbb9b2ffb746bb3132254b2690ff00a"
    },
    {
        "author": "韦渠牟",
        "dynasty": "唐",
        "type": "诗",
        "rhythmic": "",
        "title": "步虚词十九首 十五",
        "preface": "",
        "paragraphs": [
            "西海辞金母，东方拜木公。",
            "云行疑带雨，星步欲凌风。",
            "羽袖挥丹凤，霞巾曳彩虹。",
            "飘飖九霄外，下视望仙宫。"
        ],
        "notes": "",
        "id": "5fa5f9cc5eb164f929ee0a57aa655a64"
    },
    {
        "author": "韦渠牟",
        "dynasty": "唐",
        "type": "诗",
        "rhythmic": "",
        "title": "步虚词十九首 十六",
        "preface": "",
        "paragraphs": [
            "玉树襍金花，天河织女家。",
            "月邀丹凤舃，风送紫鸾车。",
            "雾縠笼绡带，云屏列锦霞。",
            "瑶台千万里，不觉往来赊。"
        ],
        "notes": "",
        "id": "daaf908f38631852879a445ca983c2eb"
    },
    {
        "author": "韦渠牟",
        "dynasty": "唐",
        "type": "诗",
        "rhythmic": "",
        "title": "步虚词十九首 十七",
        "preface": "",
        "paragraphs": [
            "舞凤凌天出，歌麟入夜听。",
            "云容衣眇眇，风韵曲泠泠。",
            "扣齿端金简，焚香检玉经。",
            "仙宫知不远，祗近太微星。"
        ],
        "notes": "",
        "id": "bd08c4e18da4e1d6ab38d3e9a5238400"
    },
    {
        "author": "韦渠牟",
        "dynasty": "唐",
        "type": "诗",
        "rhythmic": "",
        "title": "步虚词十九首 十八",
        "preface": "",
        "paragraphs": [
            "紫府与玄洲，谁来物外游。",
            "无烦骑白鹿，不用驾青牛。",
            "金化颜应驻，云飞鬓不秋。",
            "仍闻碧海上，更用玉为楼。"
        ],
        "notes": "",
        "id": "bf270bd2b22da8699ae7df9b17ae3e44"
    },
    {
        "author": "韦渠牟",
        "dynasty": "唐",
        "type": "诗",
        "rhythmic": "",
        "title": "步虚词十九首 十九",
        "preface": "",
        "paragraphs": [
            "辔鹤复骖鸾，全家去不难。",
            "鸡声随羽化，犬影入云看。",
            "酿玉当成酒，烧金且转丹。",
            "何妨五色绶，次第给仙官。"
        ],
        "notes": "",
        "id": "9a61e12ef71aae127c7d93dbaf812a47"
    },
    {
        "author": "韦渠牟",
        "dynasty": "唐",
        "type": "诗",
        "rhythmic": "",
        "title": "览外生卢纶诗因以示此",
        "preface": "",
        "paragraphs": [
            "卫玠清谈性最强，明时独拜正员郎。",
            "关心珠玉曾无价，满手琼瑶更有光。",
            "谋略久参花府盛，才名常带粉闱香。",
            "终期内殿聊诗句，共汝朝天会柏梁。"
        ],
        "notes": "",
        "id": "5503292dae42eb88957c8760120d8c04"
    },
    {
        "author": "韦渠牟",
        "dynasty": "唐",
        "type": "诗",
        "rhythmic": "",
        "title": "赠窦五判官",
        "preface": "",
        "paragraphs": [
            "故旧相逢三两家，爱君兄弟有声华。",
            "文辉锦彩珠垂露，逸兴江天绮散霞。",
            "美玉自矜频献璞，真金难与细披沙。",
            "终须撰取新诗品，更比芙蓉出水花。"
        ],
        "notes": "",
        "id": "3f5ba78e58fe5010d323739d9dd43570"
    }
]