[
    {
        "author": "王庚",
        "dynasty": "宋",
        "type": "词",
        "rhythmic": "贺新郎",
        "title": "",
        "preface": "",
        "paragraphs": [
            "满劝黄封酒。",
            "是年年、春色长绕，径花宫柳。",
            "碧水丹山添清气，岁月兰亭癸丑。",
            "看枢极、光腾台斗。",
            "细数中书堂壁记，自欧韩、富范题名后，还有似、我公否。",
            "好知天意生贤候，正造化安排，孕出五阳之秀。",
            "何物一阴犹踯躅，尽决还公只手。",
            "这一著、邦家之寿。",
            "宰相时来须教做，算人间、是处鱼羹有。",
            "名与节，久轩久。"
        ],
        "notes": "",
        "id": "b7b74900a03e138733eea0ff4657c32f"
    }
]