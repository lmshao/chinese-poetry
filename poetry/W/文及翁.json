[
    {
        "author": "文及翁",
        "dynasty": "宋",
        "type": "诗",
        "rhythmic": "",
        "title": "和太傅平章贾魏公咸淳庚午冬大雪遗安抚潜侍郎",
        "preface": "",
        "paragraphs": [
            "身游廊庙意山林，六出花开一寸心。",
            "平地尺书叨载史，瞻天班贺齿诸任。",
            "屡丰岁事常如昔，太素风光直到今。",
            "收敛神功放晴景，白河半夜扫层阴。"
        ],
        "notes": "",
        "id": "a2dc43b3c76c9edae6e5aa209dc2cb77"
    },
    {
        "author": "文及翁",
        "dynasty": "宋",
        "type": "诗",
        "rhythmic": "",
        "title": "山中夜坐",
        "preface": "",
        "paragraphs": [
            "悠悠天地间，草木献奇怪。",
            "投老一蒲团，山中大自在。"
        ],
        "notes": "",
        "id": "5171da96fbe6a33e83a3db1b080f7b11"
    },
    {
        "author": "文及翁",
        "dynasty": "宋",
        "type": "诗",
        "rhythmic": "",
        "title": "和东坡韵二首  其一",
        "preface": "",
        "paragraphs": [
            "万寿山藏不二中，九峰峰下善财童。",
            "敲门问竹机锋触，倚槛看花色界空。",
            "汝坐蒲团曾有梦，我来刍牧媿无功。",
            "吴天蜀地元来近，月照峨嵋日又东。"
        ],
        "notes": "",
        "id": "638f112318faec2939c598b5331ac10e"
    },
    {
        "author": "文及翁",
        "dynasty": "宋",
        "type": "诗",
        "rhythmic": "",
        "title": "和东坡韵二首  其二",
        "preface": "",
        "paragraphs": [
            "身满华严法界中，香厨底事感天童。",
            "那知本觉从何觉，才悟真空自不空。",
            "若有相时元说梦，到无言处却收功。",
            "一钩月上星三点，汝向西床我面东。"
        ],
        "notes": "",
        "id": "08e462a59203fc9b0ff9a5691bf7fc81"
    },
    {
        "author": "文及翁",
        "dynasty": "宋",
        "type": "诗",
        "rhythmic": "",
        "title": "次回仙韵  其一",
        "preface": "",
        "paragraphs": [
            "开山凿石天无际，钓水耕云地有余。",
            "金鼎莫传添汞法，墨池且问太玄书。"
        ],
        "notes": "",
        "id": "58006152db15d353417e0337923f3161"
    },
    {
        "author": "文及翁",
        "dynasty": "宋",
        "type": "诗",
        "rhythmic": "",
        "title": "次回仙韵  其二",
        "preface": "",
        "paragraphs": [
            "形栖枯槁元寂寞，迹寄榴皮特有余。",
            "欲唤回仙谈往事，直须瘿相认天书。"
        ],
        "notes": "",
        "id": "1d0e92eb63c8d6da707ed75ad2105b44"
    },
    {
        "author": "文及翁",
        "dynasty": "宋",
        "type": "词",
        "rhythmic": "失调名",
        "title": "",
        "preface": "",
        "paragraphs": [
            "朗吟飞过。"
        ],
        "notes": "",
        "id": "76959f42b596bf1b39fccc55286ad99b"
    },
    {
        "author": "文及翁",
        "dynasty": "宋",
        "type": "词",
        "rhythmic": "贺新郎",
        "title": "",
        "preface": "",
        "paragraphs": [
            "一勺西湖水。",
            "渡江来、百年歌舞，百年酣醉。",
            "回首洛阳花世界，烟渺黍离之地。",
            "更不复、新亭坠泪。",
            "簇乐红妆摇画艇，问中流、击楫谁人是。",
            "千古恨，几时洗。",
            "余生自负澄清志。",
            "更有谁、磻溪未遇，传严未起。",
            "国事如今谁倚仗，衣带一江而已。",
            "便都道、江神堪恃。",
            "借问孤山林处士，但掉头、笑指梅花蕊。",
            "天下事，可知矣。"
        ],
        "notes": "",
        "id": "900afc8f91aff1045afc18ed8b9a4e44"
    }
]