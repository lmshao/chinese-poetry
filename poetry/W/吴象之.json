[
    {
        "author": "吴象之",
        "dynasty": "唐",
        "type": "诗",
        "rhythmic": "",
        "title": "阳春歌",
        "preface": "",
        "paragraphs": [
            "帘低晓露湿，帘卷莺声急。",
            "欲起把箜篌，如凝彩弦涩。",
            "孤眠愁不转，点泪声相及。",
            "净扫阶上花，风来更吹入。"
        ],
        "notes": "",
        "id": "52e80c5a1639971cbeff41915ded393f"
    },
    {
        "author": "吴象之",
        "dynasty": "唐",
        "type": "诗",
        "rhythmic": "",
        "title": "少年行",
        "preface": "",
        "paragraphs": [
            "承恩借猎小平津，使气常游中贵人。",
            "一掷千金浑是胆，家无四壁不知贫。"
        ],
        "notes": "",
        "id": "4209ab8f15af292b716a0cdf3446d9fb"
    }
]