[
    {
        "author": "吴洞明",
        "dynasty": "宋",
        "type": "诗",
        "rhythmic": "",
        "title": "仙人隠迹  其一",
        "preface": "",
        "paragraphs": [
            "上古有神仙，一去无消息。",
            "峨峨碧岩前，独遗隠仙迹。"
        ],
        "notes": "",
        "id": "fc03dbde340629312b6eaea2c0960faa"
    },
    {
        "author": "吴洞明",
        "dynasty": "宋",
        "type": "诗",
        "rhythmic": "",
        "title": "仙人隠迹  其二",
        "preface": "",
        "paragraphs": [
            "长生玄牝门，目击而道存。",
            "班班实可考，老涧生云根。"
        ],
        "notes": "",
        "id": "3e03a0d3907f6b72035c3b9d53e1bf96"
    },
    {
        "author": "吴洞明",
        "dynasty": "宋",
        "type": "诗",
        "rhythmic": "",
        "title": "仙人隠迹  其三",
        "preface": "",
        "paragraphs": [
            "游人摩苍崖，满手闻异馨。",
            "不垂身后芳，何以知仙灵。"
        ],
        "notes": "",
        "id": "22348c97421fbda63ee22dce28671ae4"
    },
    {
        "author": "吴洞明",
        "dynasty": "宋",
        "type": "诗",
        "rhythmic": "",
        "title": "和章清隠山居",
        "preface": "",
        "paragraphs": [
            "物外无寒暑，从教岁月深。",
            "虚闲浑属我，宠辱不惊心。",
            "贫乐知书味，诗豪借酒吟。",
            "山居何所有，万籁奏清音。"
        ],
        "notes": "",
        "id": "e21aa13e766c30bc0815728a7ab85e21"
    },
    {
        "author": "吴洞明",
        "dynasty": "宋",
        "type": "诗",
        "rhythmic": "",
        "title": "留春",
        "preface": "",
        "paragraphs": [
            "柴门深闭莫嫌猜，为怕春归不敢开。",
            "几树好花风𢬵去，一池新水雨添来。",
            "冥搜秀色增诗料，款挹晴光入酒杯。",
            "试问东君来复去，何如休去且徘徊。"
        ],
        "notes": "",
        "id": "a50afa6f844c284e8112b602c3354979"
    },
    {
        "author": "吴洞明",
        "dynasty": "宋",
        "type": "诗",
        "rhythmic": "",
        "title": "晚春",
        "preface": "",
        "paragraphs": [
            "瘦尽红英绿已肥，杜鹃何事苦催归。",
            "未甘淑景堂堂去，更挈壶觞上翠微。"
        ],
        "notes": "",
        "id": "0079b76ab108e9764035040ce5507a6c"
    }
]