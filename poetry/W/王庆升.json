[
    {
        "author": "王庆升",
        "dynasty": "宋",
        "type": "诗",
        "rhythmic": "",
        "title": "入道诗十九首  其一",
        "preface": "",
        "paragraphs": [
            "浮世功名水一沤，数来谁得百年留。",
            "使能久履姬姜位，泽不加民时可羞。"
        ],
        "notes": "",
        "id": "30c6091c5070d64aac1d952ce3b6fe9b"
    },
    {
        "author": "王庆升",
        "dynasty": "宋",
        "type": "诗",
        "rhythmic": "",
        "title": "入道诗十九首  其二",
        "preface": "",
        "paragraphs": [
            "一贫彻骨且安贫，颜范虽贫姓字新。",
            "任是富豪能敌国，不知身死属何人。"
        ],
        "notes": "",
        "id": "394925b2ecbb73d41782fe41b8580782"
    },
    {
        "author": "王庆升",
        "dynasty": "宋",
        "type": "诗",
        "rhythmic": "",
        "title": "入道诗十九首  其三",
        "preface": "",
        "paragraphs": [
            "蝇利蜗名是债缘，便须还了听于天。",
            "欠多欠少休贪债，必待丰高又不然。"
        ],
        "notes": "",
        "id": "6f95ad65ce84a8c9c0eaa51f10f9dd6f"
    },
    {
        "author": "王庆升",
        "dynasty": "宋",
        "type": "诗",
        "rhythmic": "",
        "title": "入道诗十九首  其四",
        "preface": "",
        "paragraphs": [
            "若谋富贵说荣亲，养志承颜有几人。",
            "素位而行无怫逆，过于列鼎与罗珍。"
        ],
        "notes": "",
        "id": "6b5fe9c9077a81bf2569fbf5840ccb54"
    },
    {
        "author": "王庆升",
        "dynasty": "宋",
        "type": "诗",
        "rhythmic": "",
        "title": "入道诗十九首  其五",
        "preface": "",
        "paragraphs": [
            "人期上冢要焚黄，名爵思为厚夜光。",
            "九祖生天蒙帝渥，只缘一子入仙乡。"
        ],
        "notes": "",
        "id": "631262ebf086d3fdecf50f6fbd23fa56"
    },
    {
        "author": "王庆升",
        "dynasty": "宋",
        "type": "诗",
        "rhythmic": "",
        "title": "入道诗十九首  其六",
        "preface": "",
        "paragraphs": [
            "羲文孔子一先天，互把精微著易篇。",
            "不用阴阳真正理，旁蹊曲径是徒然。"
        ],
        "notes": "",
        "id": "88cef9a1e8e171cd4323bb0eaa5a657f"
    },
    {
        "author": "王庆升",
        "dynasty": "宋",
        "type": "诗",
        "rhythmic": "",
        "title": "入道诗十九首  其七",
        "preface": "",
        "paragraphs": [
            "乾坤大象一阴阳，离坎精华日月光。",
            "不取盈虚消息候，若非聋瞽必为狂。"
        ],
        "notes": "",
        "id": "21834b534f3a313e6da8a4becdc3cce8"
    },
    {
        "author": "王庆升",
        "dynasty": "宋",
        "type": "诗",
        "rhythmic": "",
        "title": "入道诗十九首  其八",
        "preface": "",
        "paragraphs": [
            "求道惟愁不遇真，得真翻惑是何人。",
            "但将德行为梯磴，何必攀缘自苦辛。"
        ],
        "notes": "",
        "id": "ab7b27cbe5d151dd68cc85f7a844757b"
    },
    {
        "author": "王庆升",
        "dynasty": "宋",
        "type": "诗",
        "rhythmic": "",
        "title": "入道诗十九首  其九",
        "preface": "",
        "paragraphs": [
            "时节因缘不偶然，既由人事亦关天。",
            "功深德厚天孚祐，玉籍标名骨自仙。"
        ],
        "notes": "",
        "id": "40e3f0498ce1c78aa4780f9dd97c44a1"
    },
    {
        "author": "王庆升",
        "dynasty": "宋",
        "type": "诗",
        "rhythmic": "",
        "title": "入道诗十九首  其一○",
        "preface": "",
        "paragraphs": [
            "论兵莫待一阳生，习阅攻车要不惊。",
            "或跃在渊能自试，不劳征战屈人兵。"
        ],
        "notes": "",
        "id": "641fff6ee842b0506c797070fe2c78c3"
    },
    {
        "author": "王庆升",
        "dynasty": "宋",
        "type": "诗",
        "rhythmic": "",
        "title": "入道诗十九首  其一一",
        "preface": "",
        "paragraphs": [
            "好下工时便下工，百年光景一飞蓬。",
            "后生不值老来值，大药难医骨髓空。"
        ],
        "notes": "",
        "id": "a405f032937ba1b00c3a32845f8f8f34"
    },
    {
        "author": "王庆升",
        "dynasty": "宋",
        "type": "诗",
        "rhythmic": "",
        "title": "入道诗十九首  其一二",
        "preface": "",
        "paragraphs": [
            "闰年为厄要先推，阳忒阴差莫妄为。",
            "守待一阳来复后，斗加东北月沈西。"
        ],
        "notes": "",
        "id": "aa609f572abf192765963a6d4e54f0e0"
    },
    {
        "author": "王庆升",
        "dynasty": "宋",
        "type": "诗",
        "rhythmic": "",
        "title": "入道诗十九首  其一三",
        "preface": "",
        "paragraphs": [
            "夜夜工夫总一般，坎男离女共同欢。",
            "专心直待阴阳足，却马休兵国自安。"
        ],
        "notes": "",
        "id": "4434596ce7c1beb2cf0f2ac07d4545ee"
    },
    {
        "author": "王庆升",
        "dynasty": "宋",
        "type": "诗",
        "rhythmic": "",
        "title": "入道诗十九首  其一四",
        "preface": "",
        "paragraphs": [
            "九转金丹九月圆，木金胎旺好安禅。",
            "纯坤月里纯干足，手把仙瓢酌醉仙。"
        ],
        "notes": "",
        "id": "d055c72a88a1d6d25cd7d84b62ed41fd"
    },
    {
        "author": "王庆升",
        "dynasty": "宋",
        "type": "诗",
        "rhythmic": "",
        "title": "入道诗十九首  其一五",
        "preface": "",
        "paragraphs": [
            "清高之士贵清虚，捕影追风钓火鱼。",
            "阔论高谈惊世俗，老君终是惮回车。"
        ],
        "notes": "",
        "id": "2d89ef4bb38d0e9bde33c303b6f014cf"
    },
    {
        "author": "王庆升",
        "dynasty": "宋",
        "type": "诗",
        "rhythmic": "",
        "title": "入道诗十九首  其一六",
        "preface": "",
        "paragraphs": [
            "闾阎小子不明心，执著旁门学采阴。",
            "坐卧三峰终作鬼，畴知仙遒有浮沉。"
        ],
        "notes": "",
        "id": "9d4780901a393b71cd5ab227bc5c30ea"
    },
    {
        "author": "王庆升",
        "dynasty": "宋",
        "type": "诗",
        "rhythmic": "",
        "title": "入道诗十九首  其一七",
        "preface": "",
        "paragraphs": [
            "先天妙质罕人明，尽向虚无唤己名。",
            "太极重归无极后，谓之皇极始长生。"
        ],
        "notes": "",
        "id": "c08d8a5aa76ba194103ea2d6f60dd397"
    },
    {
        "author": "王庆升",
        "dynasty": "宋",
        "type": "诗",
        "rhythmic": "",
        "title": "入道诗十九首  其一八",
        "preface": "",
        "paragraphs": [
            "万卷丹书名一般，金砂玉石辩应难。",
            "自非夙有神仙骨，未易教君洗眼看。"
        ],
        "notes": "",
        "id": "7d2217243c2ee915ea09869f97f869e9"
    },
    {
        "author": "王庆升",
        "dynasty": "宋",
        "type": "诗",
        "rhythmic": "",
        "title": "入道诗十九首  其一九",
        "preface": "",
        "paragraphs": [
            "金丹至药匪寻常，幸藉西华泄此方。",
            "天上有之无计得，积功须及许旌阳。"
        ],
        "notes": "",
        "id": "81608e2395b8d50312f594e6e2ac6940"
    }
]