[
    {
        "author": "王澧",
        "dynasty": "宋",
        "type": "诗",
        "rhythmic": "",
        "title": "和吴顾道暑雪轩",
        "preface": "",
        "paragraphs": [
            "望处疑蓬岛，天长碧海闲。",
            "云霞收玉宇，烟浪涌银山。",
            "茶人清谈里，风生两腋间。",
            "诗成似西岭，高崄不容攀。"
        ],
        "notes": "",
        "id": "809ab745cf6cc48cd4f780de75586c2e"
    },
    {
        "author": "王澧",
        "dynasty": "宋",
        "type": "诗",
        "rhythmic": "",
        "title": "和田望再赋暑雪轩",
        "preface": "",
        "paragraphs": [
            "层轩高栋与云侵，照眼嵯峨雪满岑。",
            "寒人栏干欺畏日，烟横图画失遥杯。",
            "雍容樽俎开金地，模写风光要玉音。",
            "万里岷峨今更重，太平藩翰作喉襟。"
        ],
        "notes": "",
        "id": "179b792191bbada60c1b8cc1d9c89462"
    },
    {
        "author": "王澧",
        "dynasty": "宋",
        "type": "诗",
        "rhythmic": "",
        "title": "和周通老合江亭",
        "preface": "",
        "paragraphs": [
            "肤使中心若饮冰，合江宴集更思清。",
            "凉风轻拂来幽户，暑雨乍收新霁晴。",
            "萧洒虚亭迎野色，玲珑远水漱溪声。",
            "公余自得高吟赏，还辔雍容带月行。"
        ],
        "notes": "",
        "id": "a8b3614031f9c2e98c93f0257f852a85"
    }
]