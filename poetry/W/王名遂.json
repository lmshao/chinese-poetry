[
    {
        "author": "王名遂",
        "dynasty": "宋",
        "type": "诗",
        "rhythmic": "",
        "title": "答曾节推",
        "preface": "",
        "paragraphs": [
            "夫君真自淦川来，书种相承教有台。",
            "蓬阆得时宜直上，金焦无地却空回。",
            "荐书共喜从天下，诗句谁能带雨催。",
            "细数平生归计是，待耕明月种寒梅。"
        ],
        "notes": "",
        "id": "fbc79cb0a081832403a41fd138d26c51"
    },
    {
        "author": "王名遂",
        "dynasty": "宋",
        "type": "诗",
        "rhythmic": "",
        "title": "岁寒亭成题柱自警",
        "preface": "",
        "paragraphs": [
            "松荣梅竹秀，三径但含滋。",
            "不与乾坤老，难令霜雪欺。",
            "交情存淡薄，世治识艰危。",
            "前路留教远，终身以自期。"
        ],
        "notes": "",
        "id": "4b38fec5b17b4b18ab342ffbebf34d7e"
    }
]