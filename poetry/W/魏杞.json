[
    {
        "author": "魏杞",
        "dynasty": "宋",
        "type": "诗",
        "rhythmic": "",
        "title": "送左彦武归乡",
        "preface": "",
        "paragraphs": [
            "折桂归来日，西风万里秋。",
            "锦衣天上客，红叶渡头舟。",
            "把酒难为别，题诗更欲留。",
            "明朝山水隔，何日是重游。"
        ],
        "notes": "",
        "id": "5089cccacb3ba36062cb4e60774bfcc0"
    },
    {
        "author": "魏杞",
        "dynasty": "宋",
        "type": "诗",
        "rhythmic": "",
        "title": "次韵送汪尚书致政还乡",
        "preface": "",
        "paragraphs": [
            "诸贤投绂孟前期，愧我需章独厚时。",
            "勉徇礼经聊弭谤，敢贪荣禄计迁资。",
            "归兮陶令惟三径，去矣君严有二宜。",
            "处世功勋忘厚飨，人生知止要能知。"
        ],
        "notes": "",
        "id": "59cfd8e0b69bcf2b202169c7facd3598"
    },
    {
        "author": "魏杞",
        "dynasty": "宋",
        "type": "诗",
        "rhythmic": "",
        "title": "到岩豅寺劝农",
        "preface": "",
        "paragraphs": [
            "王事忽来此，今朝天气新。",
            "溪山浑是句，樽酒可无人。",
            "幽鸟空惊梦，残花不当春。",
            "飘然又归去，明月满衣巾。"
        ],
        "notes": "",
        "id": "5bf512f3563d46d03deab7a5914f8efa"
    },
    {
        "author": "魏杞",
        "dynasty": "宋",
        "type": "诗",
        "rhythmic": "",
        "title": "欲饭野人家见拒甚力",
        "preface": "",
        "paragraphs": [
            "山崦筠车转屈蟠，欲寻野店具盘餐。",
            "主人变色行蚕忌，客子包羞坐虱官。",
            "早见此生真寄寓，更知行役是艰难。",
            "逡巡揽袂来旁舍，晓月朦胧春梦残。"
        ],
        "notes": "",
        "id": "8cca3abfb005d738aad2b206d9d8c854"
    },
    {
        "author": "魏杞",
        "dynasty": "宋",
        "type": "诗",
        "rhythmic": "",
        "title": "送吴佥判之官濠州",
        "preface": "",
        "paragraphs": [
            "举觞属明月，送君江上舟。",
            "王事知有程，翩然不可留。",
            "濠梁古佳郡，观鱼记庄周。",
            "年来边徼清，桑麻被田畴。",
            "有诏蠲民租，拊摸頼郡侯。",
            "乐入芙蓉幕，君其赞嘉猷。",
            "佥曹簿领余，拄颊兴未休。",
            "淮山千万叠，丐君回青眸。",
            "才命各有时，行止非人谋。",
            "主公方拔士，入奉甘泉游。"
        ],
        "notes": "",
        "id": "74d4d8d25011e5f91415f0d0249dced4"
    },
    {
        "author": "魏杞",
        "dynasty": "宋",
        "type": "诗",
        "rhythmic": "",
        "title": "送袁朝奉芳秩满趋朝",
        "preface": "",
        "paragraphs": [
            "壮年鼓箧上神京，叹息惊人未一鸣。",
            "白发尚堪谈世事，青衫原不坠诗名。",
            "簿书堆案三年梦，风月张帆午夜程。",
            "去矣飞腾九霄上，莫忘瞻衮话平生。"
        ],
        "notes": "",
        "id": "9000a5408ec34b391d0c897ce1f941ab"
    },
    {
        "author": "魏杞",
        "dynasty": "宋",
        "type": "诗",
        "rhythmic": "",
        "title": "延庆寺",
        "preface": "",
        "paragraphs": [
            "开山何日事，断碣卧荒榛。",
            "食尽僧行脚，兵来佛舍身。",
            "烧痕侵殿址，租额累山邻。",
            "可是天魔盛，谁能问大钧。"
        ],
        "notes": "",
        "id": "f403a54c9cf036982869c85168734dfb"
    }
]