[
    {
        "author": "王清惠",
        "dynasty": "宋",
        "type": "诗",
        "rhythmic": "",
        "title": "送水云归吴",
        "preface": "",
        "paragraphs": [
            "朔风猎猎割人面，万里归人泪如霰。",
            "江南江北路茫茫，粟酒千钟为君劝。"
        ],
        "notes": "",
        "id": "e7c321d92a124f05afd5402a50e7879b"
    },
    {
        "author": "王清惠",
        "dynasty": "宋",
        "type": "诗",
        "rhythmic": "",
        "title": "李陵台和水云韵",
        "preface": "",
        "paragraphs": [
            "李陵台上望，答子五言诗。",
            "客路八千里，乡心十二时。",
            "孟劳欣已税，区脱未相离。",
            "忽报江南使，新来贡荔枝。"
        ],
        "notes": "",
        "id": "c070bd6f74a4d24cb2dfe2d91d225955"
    },
    {
        "author": "王清惠",
        "dynasty": "宋",
        "type": "诗",
        "rhythmic": "",
        "title": "捣衣诗呈水云",
        "preface": "",
        "paragraphs": [
            "妾命薄如叶，流离万里行。",
            "黄尘燕塞外，愁坐听衣声。"
        ],
        "notes": "",
        "id": "1946e8fb796d8234aaf3461b8dcb1633"
    },
    {
        "author": "王清惠",
        "dynasty": "宋",
        "type": "诗",
        "rhythmic": "",
        "title": "秋夜寄水月水云二昆玉",
        "preface": "",
        "paragraphs": [
            "万里倦行役，秋来瘦几分。",
            "因看河北月，忽忆海东云。"
        ],
        "notes": "",
        "id": "1b49f24839b1f1d56287757590122f0a"
    },
    {
        "author": "王清惠",
        "dynasty": "宋",
        "type": "诗",
        "rhythmic": "",
        "title": "诗一首",
        "preface": "",
        "paragraphs": [
            "愁到侬时酒自斟，挑灯看剑泪痕深。",
            "黄金台迥少知己，碧玉调高空好音。",
            "万叶秋声孤馆梦，一窗寒月故乡心。",
            "庭前昨夜梧桐雨，劲气潇潇入短襟。"
        ],
        "notes": "",
        "id": "6d6f037bc7e1d745fc79ba9b7a258180"
    }
]