[
    {
        "author": "王清惠",
        "dynasty": "宋",
        "type": "诗",
        "rhythmic": "",
        "title": "送水云归吴",
        "preface": "",
        "paragraphs": [
            "朔风猎猎割人面，万里归人泪如霰。",
            "江南江北路茫茫，粟酒千钟为君劝。"
        ],
        "notes": "",
        "id": "03783797e3496eb52b0ce3849baf34e7"
    },
    {
        "author": "王清惠",
        "dynasty": "宋",
        "type": "诗",
        "rhythmic": "",
        "title": "李陵台和水云韵",
        "preface": "",
        "paragraphs": [
            "李陵台上望，答子五言诗。",
            "客路八千里，乡心十二时。",
            "孟劳欣已税，区脱未相离。",
            "忽报江南使，新来贡荔枝。"
        ],
        "notes": "",
        "id": "47b1b92e510518deec17273d5c284e10"
    },
    {
        "author": "王清惠",
        "dynasty": "宋",
        "type": "诗",
        "rhythmic": "",
        "title": "捣衣诗呈水云",
        "preface": "",
        "paragraphs": [
            "妾命薄如叶，流离万里行。",
            "黄尘燕塞外，愁坐听衣声。"
        ],
        "notes": "",
        "id": "9be2421b49c5eb4683b71b7b2c514ba1"
    },
    {
        "author": "王清惠",
        "dynasty": "宋",
        "type": "诗",
        "rhythmic": "",
        "title": "秋夜寄水月水云二昆玉",
        "preface": "",
        "paragraphs": [
            "万里倦行役，秋来瘦几分。",
            "因看河北月，忽忆海东云。"
        ],
        "notes": "",
        "id": "f3176a58c63e1fe8cbf4510f69f4b1a9"
    },
    {
        "author": "王清惠",
        "dynasty": "宋",
        "type": "诗",
        "rhythmic": "",
        "title": "诗一首",
        "preface": "",
        "paragraphs": [
            "愁到侬时酒自斟，挑灯看剑泪痕深。",
            "黄金台迥少知己，碧玉调高空好音。",
            "万叶秋声孤馆梦，一窗寒月故乡心。",
            "庭前昨夜梧桐雨，劲气潇潇入短襟。"
        ],
        "notes": "",
        "id": "d2a14c19016ab39114fc512e1eedd171"
    },
    {
        "author": "王清惠",
        "dynasty": "宋",
        "type": "词",
        "rhythmic": "满江红",
        "title": "",
        "preface": "",
        "paragraphs": [
            "太液芙蓉，浑不似、旧时颜色。",
            "曾记得、春风雨露，玉楼金阙。",
            "名播兰簪妃后里，晕潮莲脸君王侧。",
            "忽一声、颦鼓揭天来，繁华歇。",
            "龙虎散，风云灭。",
            "千古恨，凭谁说。",
            "对山河百二，泪盈襟血。",
            "客馆夜惊尘土梦，宫车晓碾关山月。",
            "问嫦娥、於我肯从容，同圆缺。"
        ],
        "notes": "",
        "id": "b0486d3ae55e3317c413b911fd274efd"
    }
]