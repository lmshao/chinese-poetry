[
    {
        "author": "王棨",
        "dynasty": "唐",
        "type": "诗",
        "rhythmic": "",
        "title": "省题诗二十一首 天骥呈才",
        "preface": "",
        "paragraphs": [
            "马知因圣出，才本自天生。",
            "驵骏何烦隐，权奇愿尽呈。",
            "电从双眼落，云向四蹄轻。",
            "过去王良喜，嘶来伯乐惊。",
            "绝尘惭逸步，曳练议能名。",
            "唯待金鞭下，春风紫陌情。"
        ],
        "notes": "",
        "id": "9b5fad213d8064f331cfd1e19b3d72b8"
    },
    {
        "author": "王棨",
        "dynasty": "唐",
        "type": "诗",
        "rhythmic": "",
        "title": "省题诗二十一首 上德不德",
        "preface": "",
        "paragraphs": [
            "何从称上德，舍德德方全。",
            "圣者如非圣，贤者不自贤。",
            "海宁言我广，神岂谓予玄。",
            "伐善功难立，无为化易宣。",
            "[道]惟闻邃古，理亦愧先天。",
            "欲述犹龙旨，应忘得意筌。"
        ],
        "notes": "",
        "id": "c0de653d776c6a8f1afbbba9635f139f"
    },
    {
        "author": "王棨",
        "dynasty": "唐",
        "type": "诗",
        "rhythmic": "",
        "title": "省题诗二十一首 农祥晨正",
        "preface": "",
        "paragraphs": [
            "玉律方移候，农祥已向晨。",
            "昭回当午地，皎洁向天津。",
            "北陆收残冻，东臯见早春。",
            "影浮佳气动，光射曙云新。",
            "千亩功将起，三推礼欲申。"
        ],
        "notes": "",
        "id": "1fad17acc51342fed761cfe7e3a436d8"
    },
    {
        "author": "王棨",
        "dynasty": "唐",
        "type": "诗",
        "rhythmic": "",
        "title": "省题诗二十一首 咏白",
        "preface": "",
        "paragraphs": [
            "非青玄赤黄，正色配金方。",
            "鱼表周王德，麟呈汉帝祥。",
            "寒来边草远，春至岭梅芳。",
            "曳练闻良马，衔钩见瑞狼。",
            "张苍肥似瓠，潘岳鬓如霜。",
            "虚室能生后，方知守黑长。"
        ],
        "notes": "",
        "id": "c4e6f397bd927aefaac7f7b82e616494"
    },
    {
        "author": "王棨",
        "dynasty": "唐",
        "type": "诗",
        "rhythmic": "",
        "title": "省题诗二十一首 咏菊",
        "preface": "",
        "paragraphs": [
            "秋来多野菊，节应[有]黄花。",
            "闲叶玉如栗，满藂金出沙。",
            "池边迷瑞鹄，洞里悟仙牙。",
            "蘂散非红豓，香飘异[绮]葩。",
            "赠诗宜魏帝，泛酒称陶家。",
            "明日登高处，期君手不赊。"
        ],
        "notes": "",
        "id": "93a8f3b83ec406aea5fbd25b7497d8bf"
    },
    {
        "author": "王棨",
        "dynasty": "唐",
        "type": "诗",
        "rhythmic": "",
        "title": "省题诗二十一首 咏清",
        "preface": "",
        "paragraphs": [
            "洁澈浮天色，锵洋入乐声。",
            "露零金掌满，冰结玉壸盈。",
            "屏障排云母，帘栊动水精。",
            "南山秋雨霁，北牖晚风生。",
            "裴楷当年意，胡威近日名。",
            "未知尧舜化，寰宇一时清。",
            "。"
        ],
        "notes": "",
        "id": "47f801757307d24634f212fbf1c9810b"
    },
    {
        "author": "王棨",
        "dynasty": "唐",
        "type": "诗",
        "rhythmic": "",
        "title": "省题诗二十一首 月前菊",
        "preface": "",
        "paragraphs": [
            "秋菊近重阳，原头复道旁。",
            "藂滋寒露绿，花绽晚风黄。",
            "蘗染枝枝艳，星分处处芳。",
            "乍疑金散野，遥误叶经霜。",
            "篱下何人采，罇中满座香。",
            "唯应未归客，对此欲沾裳。"
        ],
        "notes": "",
        "id": "37ec921de89ad72e29ca32422354939d"
    },
    {
        "author": "王棨",
        "dynasty": "唐",
        "type": "诗",
        "rhythmic": "",
        "title": "省题诗二十一首 上巳日曲江锡宴群臣",
        "preface": "",
        "paragraphs": [
            "池散暮春景，君垂晞露恩。",
            "妙音回舜乐，浓味降尧罇。",
            "诏出倾兰省，筵开对杏园。",
            "轻涟摇彩舰，芳草映华轩。",
            "禊事辉朝曲，欢声彻帝门。",
            "常陪观者列，低首望余暄。"
        ],
        "notes": "",
        "id": "d2ee616dade767dd01b4236b37c8bc2f"
    },
    {
        "author": "王棨",
        "dynasty": "唐",
        "type": "诗",
        "rhythmic": "",
        "title": "省题诗二十一首 甸服耆旧望籍千亩",
        "preface": "",
        "paragraphs": [
            "不展三推礼，如今已几年。",
            "郊畿春又至，父老颈空延。",
            "扶杖沟塍侧，倾心日月边。",
            "[望恩]情倍百，流目地方千。",
            "未覩公卿从，长愁犬马先。",
            "幸同黄耇意，因此愿闻天。"
        ],
        "notes": "",
        "id": "3d8c6afd70e0ee2d42e6ed7a67d7de99"
    },
    {
        "author": "王棨",
        "dynasty": "唐",
        "type": "诗",
        "rhythmic": "",
        "title": "省题诗二十一首 晓日禁林闻清漏",
        "preface": "",
        "paragraphs": [
            "晓过宫垣侧，犹闻漏水频。",
            "清音传五夜，山影值三春。",
            "露碎金壶滴，风和玉佩振。",
            "依稀连鳯沼，髣髴辨鸡人。",
            "温树初凝雾，彤闱渐向晨。",
            "若非鸳鹭伴，谁此继香尘。"
        ],
        "notes": "",
        "id": "81ebde5b7de08a9f2a211f43f22ef5da"
    },
    {
        "author": "王棨",
        "dynasty": "唐",
        "type": "诗",
        "rhythmic": "",
        "title": "省题诗二十一首 未明求衣",
        "preface": "",
        "paragraphs": [
            "夙夜宁无准，忧勤事万机。",
            "良宵犹未曙，深殿早求衣。",
            "长乐钟才动，华胥梦已归。",
            "丝纶传紫禁，黼黻进彤闱。",
            "被处烛仍在，垂时星始稀。",
            "岂（一作「恭」）惟汉文帝，因此致巍巍。",
            "。"
        ],
        "notes": "",
        "id": "5ee4ebd19cd24f26c848485c9d2ae7e6"
    },
    {
        "author": "王棨",
        "dynasty": "唐",
        "type": "诗",
        "rhythmic": "",
        "title": "省题诗二十一首 寒雨滴空阶",
        "preface": "",
        "paragraphs": [
            "霏霏飘永夜，滴滴落空阶。",
            "自有路歧恨，那堪离别怀。",
            "簷前声乍碎，枕畔梦全乖。",
            "远与岩泉杂，微将漏水谐。",
            "天涯思旧友，法上忆闲斋。",
            "坐到空庭晓，残云带石崖。"
        ],
        "notes": "",
        "id": "bafffe23f0070cd37633f29c39e03c86"
    },
    {
        "author": "王棨",
        "dynasty": "唐",
        "type": "诗",
        "rhythmic": "",
        "title": "省题诗二十一首 山明松雪",
        "preface": "",
        "paragraphs": [
            "高树录轩晓，长松带雪明。",
            "景疑残月在，林似野云横。",
            "密叶缘多亚，修条被压倾。",
            "曙空连嶂白，寒气到簷清。",
            "影杂青牛重，光迷皓鹤惊。",
            "披衣凝望久，无限剡溪情。"
        ],
        "notes": "",
        "id": "d2e738efb692c6357e9a02f126701a55"
    },
    {
        "author": "王棨",
        "dynasty": "唐",
        "type": "诗",
        "rhythmic": "",
        "title": "省题诗二十一首 元日端门肆赦",
        "preface": "",
        "paragraphs": [
            "史官开圣历，天子御层楼。",
            "寿[域]（城）南山色，恩波东海流。",
            "绕栏生杞梓，当槛簇貔貅。",
            "日月祥光近，山河喜气浮。",
            "兆人瞻鳯扆，万里御皇猷。",
            "欲识春生处，鸡竿最上头。"
        ],
        "notes": "",
        "id": "dbaf22f736009d4fe65407103e030f49"
    },
    {
        "author": "王棨",
        "dynasty": "唐",
        "type": "诗",
        "rhythmic": "",
        "title": "省题诗二十一首 原隰荑绿柳",
        "preface": "",
        "paragraphs": [
            "晴郊浮淑气，疎柳发柔荑。",
            "嫩翠原头徧，巨丝隰畔低。",
            "和烟方郁郁，伴草欲萋萋。",
            "叶少眉难短，条新带未齐。",
            "离人心已醉，游客步初迷。",
            "无限迁乔意，芳菲正好栖。"
        ],
        "notes": "",
        "id": "8adbddba964533667905a91250a4a70d"
    },
    {
        "author": "王棨",
        "dynasty": "唐",
        "type": "诗",
        "rhythmic": "",
        "title": "省题诗二十一首 风中琴",
        "preface": "",
        "paragraphs": [
            "虚簷来晓吹，横榻有瑶琴。",
            "暗报青苹叶，潜生绿绮音。",
            "数声随籁去，余响人堂深。",
            "徽假大王按，弦因少女吟。",
            "如筝飘阁上，似瑟鼓江浔。",
            "若与钟期会，还知天地心。"
        ],
        "notes": "",
        "id": "2617b1173931069131708f2b1d611538"
    },
    {
        "author": "王棨",
        "dynasty": "唐",
        "type": "诗",
        "rhythmic": "",
        "title": "省题诗二十一首 文不加点",
        "preface": "",
        "paragraphs": [
            "娱宾初命赋，摛翰已堪夸。",
            "思发才无滞，文成点不加。",
            "笔端舒锦绣，手下走龙蛇。",
            "罢益银钩势，休添丽泽华。",
            "误蝇宁复见，倚马未为嘉。",
            "有愧当明试，含毫到日斜。"
        ],
        "notes": "",
        "id": "e55e498e105853c294806c7945f5f6a8"
    },
    {
        "author": "王棨",
        "dynasty": "唐",
        "type": "诗",
        "rhythmic": "",
        "title": "省题诗二十一首 曲江春望",
        "preface": "",
        "paragraphs": [
            "暇日来南陌，春晴望曲江。",
            "地方骈绮席，城过拂霓幢。",
            "宝塔摇铃铎，云楼辟璅窗。",
            "落风花片片，掠水燕双双。",
            "游女红银䡝，王孙白玉缸。",
            "莫论仙禁里，祗此见雄邦。"
        ],
        "notes": "",
        "id": "b833b74505de6cf7d5c2cdc7c3dab526"
    },
    {
        "author": "王棨",
        "dynasty": "唐",
        "type": "诗",
        "rhythmic": "",
        "title": "省题诗二十一首 边城晓角",
        "preface": "",
        "paragraphs": [
            "十年抛故国，五夜在边城。",
            "月照沙千里，风吹角一声。",
            "清音飘远戍，残韵落荒营。",
            "背雪征鸿报，眠霜[老鹤惊]。",
            "李陵应下泪，蔡琰岂胜情。",
            "直是吴儿听，[乡关梦不成]。"
        ],
        "notes": "",
        "id": "b2369848a6733c2e02d782114f5761d9"
    },
    {
        "author": "王棨",
        "dynasty": "唐",
        "type": "诗",
        "rhythmic": "",
        "title": "省题诗二十一首 三峡闻猿",
        "preface": "",
        "paragraphs": [
            "扁舟韎楚峡，孤櫂下巫云。",
            "正值三声断，仍教五夜闻。",
            "凄凄流洞壑，杳杳透烟氛。",
            "滟滪秋归尽，阳台曙欲分。",
            "何人悲失计，几度恨离群。",
            "听后盈巾泪，家山接海𣸣。"
        ],
        "notes": "",
        "id": "aa7c982f4cd60be8feb5d2e201eb0540"
    },
    {
        "author": "王棨",
        "dynasty": "唐",
        "type": "诗",
        "rhythmic": "",
        "title": "省题诗二十一首 寒梧鳯栖",
        "preface": "",
        "paragraphs": [
            "本向高冈植，宁将众木齐。",
            "虽随杨柳落，长待鳯凰栖。",
            "井上枝微亚，窗前影乍低。",
            "九苞和月立，六律带霜飞。",
            "秦女含吹管，周王罢翦珪。",
            "既同丹穴树，那肯宿群鸡。",
            "（以上各诗均见《麟角集》。",
            "）（此组长诗原有缺误，据《天壤阁丛书》本《麟角集》校补。",
            "）（〖1〗《麟角集》原署「唐水部郎中福唐王棨辅之著」，《省题诗》二十一首为该集附录。",
            "原书云：「宋绍兴乙卯，八代孙苹任著作左郎，于馆阁校雠，见先郎中省题诗，录附之。",
            "」）。"
        ],
        "notes": "",
        "id": "db75d58f913c897f261f9e25a0df3bb1"
    }
]