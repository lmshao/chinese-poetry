[
    {
        "author": "翁森",
        "dynasty": "宋",
        "type": "诗",
        "rhythmic": "",
        "title": "寄陈古堂  其一",
        "preface": "",
        "paragraphs": [
            "往来几兴亡，古今一天地。",
            "而人生其中，云胡不自贵。",
            "渺予寸心孤，浩发千载喟。",
            "残夜抱遗编，青灯照无寐。"
        ],
        "notes": "",
        "id": "2976a55b83ece9f6f05af67fdff95c83"
    },
    {
        "author": "翁森",
        "dynasty": "宋",
        "type": "诗",
        "rhythmic": "",
        "title": "寄陈古堂  其二",
        "preface": "",
        "paragraphs": [
            "怀人月千里，开门秋一林。",
            "徘徊不得寐，对此石上琴。",
            "山水有真领，寥寥本无音。",
            "寄语子钟子，须知琴外心。"
        ],
        "notes": "",
        "id": "8eff0c1b24b3ceeeb7cb8d6d8afddd76"
    },
    {
        "author": "翁森",
        "dynasty": "宋",
        "type": "诗",
        "rhythmic": "",
        "title": "次古堂岁寒杂书韵",
        "preface": "",
        "paragraphs": [
            "清新如修竹，月露洗瑯玕。",
            "爱之不能舍，一月三四看。",
            "伊人伟识量，文字余波澜。",
            "出处早见几，在汉申屠蟠。",
            "风雨江村暮，门掩清灯寒。",
            "所抱寸心在，千载重不刊。",
            "满前炽子孙，已足遗以安。",
            "会当骖白鹿，华顶炼还丹。"
        ],
        "notes": "",
        "id": "3c842fa9b37cc80cfe9c60b5b9a54c8d"
    },
    {
        "author": "翁森",
        "dynasty": "宋",
        "type": "诗",
        "rhythmic": "",
        "title": "吴烈女",
        "preface": "",
        "paragraphs": [
            "士习与世换，一堕不自持。",
            "宁如二女子，至性不自移。",
            "人之能为人，所惧大节亏。",
            "吾父死汝手，吾身岂汝随。",
            "匪云随我节，义合同其归。",
            "空山雨流血，白日寒无辉。",
            "女子有是哉，道旁为嗟咨。",
            "北风飒万类，始见青松姿。",
            "有女焯其行，发潜可无诗。",
            "死其身不顾，身后遑所知。",
            "伤心复伤心，风味日以漓。",
            "寄语读书者，曷不媿于斯。"
        ],
        "notes": "",
        "id": "06d79dfe6f959b3b61602b9bdbce18b9"
    },
    {
        "author": "翁森",
        "dynasty": "宋",
        "type": "诗",
        "rhythmic": "",
        "title": "柬陈南园",
        "preface": "",
        "paragraphs": [
            "自昔贤哲士，遭运每多屯。",
            "世途自屈曲，难揉胸轮囷。",
            "终夜起太息，所以忧非贱贫。",
            "相望各努力，勗哉追天游。"
        ],
        "notes": "",
        "id": "fe2f6173f181a13532fce868a583d175"
    },
    {
        "author": "翁森",
        "dynasty": "宋",
        "type": "诗",
        "rhythmic": "",
        "title": "四时读书乐  其一",
        "preface": "",
        "paragraphs": [
            "山光照槛水遶廊，舞雩归咏春风香。",
            "好鸟枝头亦朋友，落花水面皆文章。",
            "蹉跎莫遣韶光老，人生唯有读书好。",
            "读书之乐乐何如，绿满窗前草不除。"
        ],
        "notes": "",
        "id": "a865cca2b1ef9462af94669bfd5b77a3"
    },
    {
        "author": "翁森",
        "dynasty": "宋",
        "type": "诗",
        "rhythmic": "",
        "title": "四时读书乐  其二",
        "preface": "",
        "paragraphs": [
            "新竹压簷桑四围，小斋幽敞明朱曦。",
            "昼长吟罢蝉鸣树，夜深烬落萤入帏。",
            "北窗高卧羲皇侣，只因素稔读书趣。",
            "读书之乐乐无穷，瑶琴一曲来薰风。"
        ],
        "notes": "",
        "id": "7b781608cc1f16ce2f0091e2ef6314a3"
    },
    {
        "author": "翁森",
        "dynasty": "宋",
        "type": "诗",
        "rhythmic": "",
        "title": "四时读书乐  其三",
        "preface": "",
        "paragraphs": [
            "昨夜庭前叶有声，篱豆花开蟋蟀鸣。",
            "不觉商意满林薄，萧然万籁涵虚清。",
            "床前赖有短檠在，及此读书功更倍。",
            "读书之乐乐陶陶，起弄明月霜天高。"
        ],
        "notes": "",
        "id": "0c1cb1d3428896cadbd3ffc1933e971e"
    },
    {
        "author": "翁森",
        "dynasty": "宋",
        "type": "诗",
        "rhythmic": "",
        "title": "四时读书乐  其四",
        "preface": "",
        "paragraphs": [
            "木落水尽千崖枯，迥太吾亦见真吾。",
            "坐对韦编灯动壁，高歌夜半雪压庐。",
            "地炉茶鼎烹活火，一清足称读书者。",
            "读书之乐何处寻，数点梅花天地心。"
        ],
        "notes": "",
        "id": "48332f28f46c0f9804ab2b9a3b52ebb3"
    },
    {
        "author": "翁森",
        "dynasty": "宋",
        "type": "诗",
        "rhythmic": "",
        "title": "采桑",
        "preface": "",
        "paragraphs": [
            "采桑子，采桑子。",
            "朝去采桑日已曙，暮去采桑云欲雨。",
            "桑叶鬰茂寒露眉，桑枝屈曲勾破衣。",
            "大妇年年忧蚕饥，小妇忙忙催叶归。",
            "东邻女，对西乡。",
            "道蚕眠起较迟早，已觉官吏促早缲。",
            "新丝二月已卖了，卖了新丝更栽桑。",
            "桑栽还似去年长，岂知城中花囿花压墙。",
            "朱楼旭日映红粧，不识桑树有罗裳。"
        ],
        "notes": "",
        "id": "0b434c6cc2272f29be0c91783e064168"
    },
    {
        "author": "翁森",
        "dynasty": "宋",
        "type": "诗",
        "rhythmic": "",
        "title": "送行可和尚游雁宕",
        "preface": "",
        "paragraphs": [
            "灵运平生屐，如何一瘦藤。",
            "夕阳红叶寺，秋雨白头僧。",
            "阅世三兵火，传心几佛灯。",
            "讵罗还记我，曾向此山登。"
        ],
        "notes": "",
        "id": "6ede38abd9ddb9b79244a6ae73e4fdd8"
    },
    {
        "author": "翁森",
        "dynasty": "宋",
        "type": "诗",
        "rhythmic": "",
        "title": "过天台",
        "preface": "",
        "paragraphs": [
            "日落千山外，悠然一望賖。",
            "黄檀六七里，绿竹两三家。",
            "幽步窥残雪，孤愁入远霞。",
            "今宵何处宿，茆屋有梅花。"
        ],
        "notes": "",
        "id": "35ac5811f1e5d7046092a67c6c363f21"
    },
    {
        "author": "翁森",
        "dynasty": "宋",
        "type": "诗",
        "rhythmic": "",
        "title": "山斋偶书",
        "preface": "",
        "paragraphs": [
            "春风桃灼灼，秋雨黍离离。",
            "眼底千年事，空山独坐时。"
        ],
        "notes": "",
        "id": "9e16c242bdfb90176d71be6c5ee41f36"
    },
    {
        "author": "翁森",
        "dynasty": "宋",
        "type": "诗",
        "rhythmic": "",
        "title": "题陶渊明临流赋诗图",
        "preface": "",
        "paragraphs": [
            "闲居淡无事，临流忽有得。",
            "平生诗外心，滩上一鸥白。"
        ],
        "notes": "",
        "id": "7d4c82ec44516d5bd62305f8bbdeaff9"
    },
    {
        "author": "翁森",
        "dynasty": "宋",
        "type": "诗",
        "rhythmic": "",
        "title": "屋头梅开一蕊",
        "preface": "",
        "paragraphs": [
            "寂寞茆斋下，孤梅一蕊开。",
            "无人知此意，日暮绕苍苔。"
        ],
        "notes": "",
        "id": "edebeb9d8752529a6bb8aa18fcf64d7f"
    },
    {
        "author": "翁森",
        "dynasty": "宋",
        "type": "诗",
        "rhythmic": "",
        "title": "宿山中田家",
        "preface": "",
        "paragraphs": [
            "欹坐颓簷醉浊醪，松油烧尽夜萧骚。",
            "儿童十岁能吹笛，嘹亮一声山月高。"
        ],
        "notes": "",
        "id": "3fe3c3a3173c9e12e3c36ad67d9d3121"
    },
    {
        "author": "翁森",
        "dynasty": "宋",
        "type": "诗",
        "rhythmic": "",
        "title": "海门道中宿田家",
        "preface": "",
        "paragraphs": [
            "烟浦偶同渔父渡，竹篱爱宿野人家。",
            "悠然此夜得真领，陇月初生梅始华。"
        ],
        "notes": "",
        "id": "236a07b4e97bc96b51a36016f00e105c"
    },
    {
        "author": "翁森",
        "dynasty": "宋",
        "type": "诗",
        "rhythmic": "",
        "title": "渔",
        "preface": "",
        "paragraphs": [
            "三月桃花浪暖初，隔溪人问有鱼无。",
            "回言未纳官租税，不敢私将网下湖。"
        ],
        "notes": "",
        "id": "72ea6f112bde4fc67a1553079023ed9e"
    },
    {
        "author": "翁森",
        "dynasty": "宋",
        "type": "诗",
        "rhythmic": "",
        "title": "樵",
        "preface": "",
        "paragraphs": [
            "妻出叮咛夫转听，采薪须束担头轻。",
            "夜来雨过苍苔滑，莫向巉岩险处行。"
        ],
        "notes": "",
        "id": "719151121fe7ff1ed3473dc8eda35efd"
    },
    {
        "author": "翁森",
        "dynasty": "宋",
        "type": "诗",
        "rhythmic": "",
        "title": "耕",
        "preface": "",
        "paragraphs": [
            "村北村南叫杜鹃，蓑披春雨掏含烟。",
            "不辞辛苦秋成熟，会见黄云遍野田。"
        ],
        "notes": "",
        "id": "5a69de3063da02b241594a6080a05cc4"
    },
    {
        "author": "翁森",
        "dynasty": "宋",
        "type": "诗",
        "rhythmic": "",
        "title": "牧",
        "preface": "",
        "paragraphs": [
            "细雨空蒙烟草稠，相呼相逐过林丘。",
            "回来莫向山边去，昨夜前村虎食牛。"
        ],
        "notes": "",
        "id": "9e200a3d7b69c5c8777a933f457ce4fb"
    },
    {
        "author": "翁森",
        "dynasty": "宋",
        "type": "诗",
        "rhythmic": "",
        "title": "落花呈王如山监簿",
        "preface": "",
        "paragraphs": [
            "满地飞花锦作堆，休言落后不如开。",
            "爱渠不逐波流去，自在阴崖覆绿苔。"
        ],
        "notes": "",
        "id": "23ee3651bd187a462482cab62ba51b7b"
    },
    {
        "author": "翁森",
        "dynasty": "宋",
        "type": "诗",
        "rhythmic": "",
        "title": "访古村彦高不值留竹间",
        "preface": "",
        "paragraphs": [
            "西风吹起一襟秋，遥度前村访子猷。",
            "不见子猷空倚竹，此心犹为此君留。"
        ],
        "notes": "",
        "id": "e51e208e075ada2e4a018bf11af539b8"
    },
    {
        "author": "翁森",
        "dynasty": "宋",
        "type": "诗",
        "rhythmic": "",
        "title": "访朱道士不遇题山扉",
        "preface": "",
        "paragraphs": [
            "闲来松下叩仙家，惟见山扉掩碧霞。",
            "步绕篱根霜屦滑，已将心事语黄花。"
        ],
        "notes": "",
        "id": "3f1ffdf29948ef976b9de20ebf2d1501"
    },
    {
        "author": "翁森",
        "dynasty": "宋",
        "type": "诗",
        "rhythmic": "",
        "title": "山房",
        "preface": "",
        "paragraphs": [
            "清卧荒村绝点尘，疏钟敲月梦中闻。",
            "山僧早起知何事，当户烧香礼白云。"
        ],
        "notes": "",
        "id": "5e0721d591cb1f57e009b49b0dbd012b"
    },
    {
        "author": "翁森",
        "dynasty": "宋",
        "type": "诗",
        "rhythmic": "",
        "title": "春暮即事",
        "preface": "",
        "paragraphs": [
            "啼鹃春已暮，徙倚念流光。",
            "雨涨溪舂急，山晴火种忙。",
            "寻芳知兴浅，怀远觉愁长。",
            "两月无来客，青苔满石床。"
        ],
        "notes": "",
        "id": "57e98b902813786d50ea0042cb4d3686"
    },
    {
        "author": "翁森",
        "dynasty": "宋",
        "type": "诗",
        "rhythmic": "",
        "title": "夏日书怀",
        "preface": "",
        "paragraphs": [
            "孤坐衲蒙头，岩扉花竹幽。",
            "山明云罢雨，天迥月悬秋。",
            "煮茗猿分饮，藏蔬鼠或偷。",
            "道人方睡去，梦入五台游。"
        ],
        "notes": "",
        "id": "6c4e1d14be1c98b36760385c9d1d4f0a"
    },
    {
        "author": "翁森",
        "dynasty": "宋",
        "type": "诗",
        "rhythmic": "",
        "title": "寄怀吕六松",
        "preface": "",
        "paragraphs": [
            "西风吹薄暝，万叶赋秋声。",
            "高鹄云边少，孤蝉雨后清。",
            "年光凄短思，世态重离情。",
            "石壁沧洲阔，休寒白鹭盟。"
        ],
        "notes": "",
        "id": "8fdb127ee26e9d5ef6642f16d6e0d20c"
    }
]