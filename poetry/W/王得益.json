[
    {
        "author": "王得益",
        "dynasty": "宋",
        "type": "诗",
        "rhythmic": "",
        "title": "送张无梦归天台",
        "preface": "",
        "paragraphs": [
            "独上仙槎汴水湄，吟归旧隐赤城西。",
            "少微昨夜离丹阙，双舄何时到会稽。",
            "策杖再三麋鹿迳，采芝重蹑薜萝梯。",
            "云横皓鹤翘松唳，月白孤猿倚树啼。",
            "象帝真源通阃域，玄元幽趣达筌啼。",
            "玉皇歌赐恩殊厚，好把贞珉刻圣题。"
        ],
        "notes": "",
        "id": "2e4029e335cb1b44de83478148f75861"
    }
]