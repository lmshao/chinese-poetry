[
    {
        "author": "吴感",
        "dynasty": "宋",
        "type": "诗",
        "rhythmic": "",
        "title": "如归亭",
        "preface": "",
        "paragraphs": [
            "五柳门南派水东，水边亭上兴无穷。",
            "半窗山色来云外，一枕荷香带雨中。",
            "绣被夜歌青翰檝，绿波春飏紫茎风。",
            "尘曹未窃江湖号，携手阑干早晚同。"
        ],
        "notes": "",
        "id": "2be3cc83e9ffd186644477dd4958e0a6"
    },
    {
        "author": "吴感",
        "dynasty": "宋",
        "type": "词",
        "rhythmic": "折红梅",
        "title": "",
        "preface": "",
        "paragraphs": [
            "喜冰澌初泮，微和渐入、东郊时节。",
            "春消息，夜来顿觉，红梅数枝争发。",
            "玉溪仙馆，不是个、寻常标格。",
            "化工别与、一种风情，似匀点胭脂，染成香雪。",
            "重吟细阅。",
            "比繁杏夭桃，品格真别。",
            "只愁共、彩云易散，冷落谢池风月。",
            "凭谁向说。",
            "三弄处、龙吟休咽。",
            "大家留取，时倚阑干，闻有花堪折，劝君须折。"
        ],
        "notes": "",
        "id": "cb603990f2e73a33d293376f5d31c1e5"
    }
]