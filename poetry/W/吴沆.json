[
    {
        "author": "吴沆",
        "dynasty": "宋",
        "type": "诗",
        "rhythmic": "",
        "title": "晚归",
        "preface": "",
        "paragraphs": [
            "夕阳西欲没，宛转山气昏。",
            "独逝颇无累，时欣暗经林。",
            "栖鸟未稳集，归马无奔声。",
            "恍忽自得意，兴来谁与言。"
        ],
        "notes": "",
        "id": "243d93573f670c1eac182446e26d88cb"
    },
    {
        "author": "吴沆",
        "dynasty": "宋",
        "type": "诗",
        "rhythmic": "",
        "title": "早行",
        "preface": "",
        "paragraphs": [
            "晨风集微和，晓色动佳气。",
            "溟溟四郊烟，漠漠一川水。",
            "前村鸡犬喧，远树鸟雀喜。",
            "山腰客行来，林下雉惊起。",
            "时闻牧童谣，不见骑牛至。",
            "回头望东隅，晓日粲光丽。",
            "胸襟倏暄烦，败我幽静意。",
            "行行载驰驱，已复到城市。"
        ],
        "notes": "",
        "id": "6af84a64cc1791c339fe082da3d3b895"
    },
    {
        "author": "吴沆",
        "dynasty": "宋",
        "type": "诗",
        "rhythmic": "",
        "title": "晓晴",
        "preface": "",
        "paragraphs": [
            "夜半雨忽作，朝来云又晴。",
            "林花洗幽艳，池水湛虚明。",
            "草色侵衣湿，山光入座清。",
            "茅簷正幽寂，啼鸟两三声。"
        ],
        "notes": "",
        "id": "e9df2fee146b55f12a9e2af3ad659d92"
    },
    {
        "author": "吴沆",
        "dynasty": "宋",
        "type": "诗",
        "rhythmic": "",
        "title": "野外",
        "preface": "",
        "paragraphs": [
            "野外望中阔，遥山宛转随。",
            "小溪芳草合，高树古藤垂。",
            "鸟过惊风疾，云行度岭迟。",
            "回头失归路，还问老农知。"
        ],
        "notes": "",
        "id": "839ce8530866a00309c64b1b75eb3984"
    },
    {
        "author": "吴沆",
        "dynasty": "宋",
        "type": "诗",
        "rhythmic": "",
        "title": "岳阳作",
        "preface": "",
        "paragraphs": [
            "岁暮怀家客，通宵不自娱。",
            "诸兄得意否，老母有欢无。",
            "已谢交朋远，犹思弟妹孤。",
            "吾身不足念，为此一嗟吁。"
        ],
        "notes": "",
        "id": "d47b58ec11c4c60b80b2153355514fa9"
    },
    {
        "author": "吴沆",
        "dynasty": "宋",
        "type": "诗",
        "rhythmic": "",
        "title": "友人趋宁化",
        "preface": "",
        "paragraphs": [
            "闻君早晚趋宁化，尚有新诗别故人。",
            "试问几程端可到，还忧半载不相亲。",
            "伤心岁律峥嵘暮，解事梅花摘索新。",
            "去去冰霜频莫厌，庭闱和气即如春。"
        ],
        "notes": "",
        "id": "148b711412c427def613517950a614f4"
    },
    {
        "author": "吴沆",
        "dynasty": "宋",
        "type": "诗",
        "rhythmic": "",
        "title": "以易授玭有契于予心喜而成诗",
        "preface": "",
        "paragraphs": [
            "早日功名世背驰，拟将文字疗寒饥。",
            "虽无杜甫惊人句，庶免渊明责子诗。",
            "总角宜兴俱脱颖，含哺应惠尚儿痴。",
            "殷勤谢尔传心印，解后灵椿见五枝。"
        ],
        "notes": "",
        "id": "47127e69df7801ff12dd0cd4ff84277e"
    },
    {
        "author": "吴沆",
        "dynasty": "宋",
        "type": "诗",
        "rhythmic": "",
        "title": "春游吟",
        "preface": "",
        "paragraphs": [
            "鸟语烟光里，人行草色中。",
            "池边忽分散，花下复相逢。"
        ],
        "notes": "",
        "id": "eea7f8ce4c2e2e2ff3b528e86625cb52"
    },
    {
        "author": "吴沆",
        "dynasty": "宋",
        "type": "诗",
        "rhythmic": "",
        "title": "首夏",
        "preface": "",
        "paragraphs": [
            "积雨有余润，游云无定阴。",
            "燕飞华屋静，莺啭碧窗深。"
        ],
        "notes": "",
        "id": "53594e8ab020201b5da3dd0a823884ff"
    },
    {
        "author": "吴沆",
        "dynasty": "宋",
        "type": "诗",
        "rhythmic": "",
        "title": "折花",
        "preface": "",
        "paragraphs": [
            "野花开处客徘徊，胡蝶抟飞歛复开。",
            "折得野花随手去，不知胡蝶逐人来。"
        ],
        "notes": "",
        "id": "ae46b3c9275a4d97678ec14111b59072"
    },
    {
        "author": "吴沆",
        "dynasty": "宋",
        "type": "诗",
        "rhythmic": "",
        "title": "临高台  其一",
        "preface": "",
        "paragraphs": [
            "高高轩楹日照东，扶桑柱植西昆仑。",
            "上有明真紫霞客，厮征伯侨役羡门。",
            "月驭叱前驱，风驷殿后奔。",
            "灵衣披披溘晻霭，玉斧断断除烦冤。",
            "虚皇下两耳，授以金简文。",
            "相观峻极不容步，拟轶清气排重阍。",
            "咽日诵黄庭，滴露抄韦编。",
            "羊歧之亡罔象得，蛮触之角醯鸡天，临台一笑俱超然。"
        ],
        "notes": "",
        "id": "9cab5d9e5b71f043d4ffe90c535665f7"
    },
    {
        "author": "吴沆",
        "dynasty": "宋",
        "type": "诗",
        "rhythmic": "",
        "title": "临高台  其二",
        "preface": "",
        "paragraphs": [
            "高筑黄金贮俊才，云关玉锁问谁开。",
            "若非倚赖东风力，安得凭虚直上来。"
        ],
        "notes": "",
        "id": "6330e0428f9593926c88290a4bbba632"
    },
    {
        "author": "吴沆",
        "dynasty": "宋",
        "type": "诗",
        "rhythmic": "",
        "title": "临高台  其三",
        "preface": "",
        "paragraphs": [
            "高台跨崇冈，簷宇锁空雾。",
            "新晴洗双目，十里在跬步。",
            "霏霏渔浦烟，冉冉富春树。",
            "风花不我私，何以理愁绪。",
            "谁梳白玉窗，中有浮云度。",
            "浮云吹不开，不见行人去。"
        ],
        "notes": "",
        "id": "81c5b34476e4db2385e17f9035bf56f0"
    },
    {
        "author": "吴沆",
        "dynasty": "宋",
        "type": "诗",
        "rhythmic": "",
        "title": "三清山",
        "preface": "",
        "paragraphs": [
            "选胜园林兴未阑，拏舟飞出小溪湾。",
            "光摇一碧回环水，翠挹三清远近山。",
            "似惜雨晴天恰好，真忘名利日长闲。",
            "松筠不锁神仙境，携得烟霞满袖还。"
        ],
        "notes": "",
        "id": "b41ef894c98a2e5ec2e299ed7e8fe1e5"
    },
    {
        "author": "吴沆",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "树头明月光欲吐，反眼仰面天恢恢。"
        ],
        "notes": "",
        "id": "638e887179733b3d60f0c95feb0c3191"
    },
    {
        "author": "吴沆",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "隙风无端吹我烛，满窗明月心更清。"
        ],
        "notes": "",
        "id": "588f72e3ba7eae5c27cd4bd4eb7f238b"
    },
    {
        "author": "吴沆",
        "dynasty": "宋",
        "type": "诗",
        "rhythmic": "",
        "title": "句  其三",
        "preface": "",
        "paragraphs": [
            "江流回转石不移，钓丝卷尽生须丝。"
        ],
        "notes": "",
        "id": "30bc6b1e55b11153e2262738c7363fb7"
    },
    {
        "author": "吴沆",
        "dynasty": "宋",
        "type": "诗",
        "rhythmic": "",
        "title": "句  其四",
        "preface": "",
        "paragraphs": [
            "为兵不愿作刀锯，刑人未必皆不忠。",
            "为器不愿作钟鼎，铭勋未为皆有功。"
        ],
        "notes": "",
        "id": "6a593fe6fdd8d7d870fc1a1bef2e68ff"
    },
    {
        "author": "吴沆",
        "dynasty": "宋",
        "type": "诗",
        "rhythmic": "",
        "title": "句  其五",
        "preface": "",
        "paragraphs": [
            "耳根静处水流村，眼界空时山在门。"
        ],
        "notes": "",
        "id": "b7a1096dc842f2781679c03e56d6167a"
    },
    {
        "author": "吴沆",
        "dynasty": "宋",
        "type": "诗",
        "rhythmic": "",
        "title": "句  其六",
        "preface": "",
        "paragraphs": [
            "燕忙将入夏，蚕暖正眠春。"
        ],
        "notes": "",
        "id": "9c251c429b93d421b295a9e8156f68e6"
    },
    {
        "author": "吴沆",
        "dynasty": "宋",
        "type": "诗",
        "rhythmic": "",
        "title": "句  其七",
        "preface": "",
        "paragraphs": [
            "水痕才破腊，云黯似知春。"
        ],
        "notes": "",
        "id": "1d53563cdd4bd50bef9f493a9287c5ec"
    },
    {
        "author": "吴沆",
        "dynasty": "宋",
        "type": "诗",
        "rhythmic": "",
        "title": "句  其八",
        "preface": "",
        "paragraphs": [
            "圣主思文德，元臣献武功。",
            "一言深悟主，五利且和戎。",
            "……天地包羞日，山河匿怨中。",
            "……儒生别有泪，不是哭途穷。",
            "……战伐功何有，和亲计未疏。",
            "将军休抵掌，隐忍待驱除。",
            "……氛祲埋金阙，尘沙暝梓宫。",
            "……古来尝胆事，泣血望群公。"
        ],
        "notes": "",
        "id": "19091396542ede360d71927cf3953c0b"
    },
    {
        "author": "吴沆",
        "dynasty": "宋",
        "type": "诗",
        "rhythmic": "",
        "title": "句  其九",
        "preface": "",
        "paragraphs": [
            "江淮十载警胡尘，底事磨崖未勒勋。",
            "闻道本朝还遣使，且令诸将各收军。"
        ],
        "notes": "",
        "id": "988e5680e44cea41ce7158c25aca56af"
    },
    {
        "author": "吴沆",
        "dynasty": "宋",
        "type": "诗",
        "rhythmic": "",
        "title": "句  其一○",
        "preface": "",
        "paragraphs": [
            "寇残井邑困流离，回首欢娱一一悲。",
            "不厌儿童遭世乱，惟愁父老说清时。"
        ],
        "notes": "",
        "id": "9bede811933b0c6317cf0d4d298c390f"
    },
    {
        "author": "吴沆",
        "dynasty": "宋",
        "type": "诗",
        "rhythmic": "",
        "title": "句  其一一",
        "preface": "",
        "paragraphs": [
            "万井火熬波里雪，十州雷送雨前春。"
        ],
        "notes": "",
        "id": "dcdd3edbdca4df80a2cd5a1873858275"
    },
    {
        "author": "吴沆",
        "dynasty": "宋",
        "type": "诗",
        "rhythmic": "",
        "title": "句  其一二",
        "preface": "",
        "paragraphs": [
            "乱石分开急流水，群山拥出最高峰。"
        ],
        "notes": "",
        "id": "d330d5335027e3c876a6745bc2f221b5"
    },
    {
        "author": "吴沆",
        "dynasty": "宋",
        "type": "诗",
        "rhythmic": "",
        "title": "句  其一三",
        "preface": "",
        "paragraphs": [
            "山高不改自然色，水远能流无尽声。"
        ],
        "notes": "",
        "id": "1f12798e308b8404ed77c16c4cfeaa03"
    },
    {
        "author": "吴沆",
        "dynasty": "宋",
        "type": "诗",
        "rhythmic": "",
        "title": "句  其一四",
        "preface": "",
        "paragraphs": [
            "木落青无影，荷枯澹有香。"
        ],
        "notes": "",
        "id": "78058a4cba79285a0912ada2d8f8bddf"
    },
    {
        "author": "吴沆",
        "dynasty": "宋",
        "type": "诗",
        "rhythmic": "",
        "title": "句  其一五",
        "preface": "",
        "paragraphs": [
            "行杯波动金莲侧，剪烬灯飘宝蜡残。"
        ],
        "notes": "",
        "id": "137717390986dc347f23b090a218718e"
    },
    {
        "author": "吴沆",
        "dynasty": "宋",
        "type": "诗",
        "rhythmic": "",
        "title": "句  其一六",
        "preface": "",
        "paragraphs": [
            "西风横吹雨脚断，秋云轻笼日花明。"
        ],
        "notes": "",
        "id": "91f2cd70ea6c34ca168510de85635a2b"
    },
    {
        "author": "吴沆",
        "dynasty": "宋",
        "type": "诗",
        "rhythmic": "",
        "title": "句  其一七",
        "preface": "",
        "paragraphs": [
            "君少作奇字，瘦硬得柳骨。",
            "墨净剪水匀，势健拗铁屈。",
            "……新诗更镌磨，劲绝与字匹。",
            "老蛟寒卧波，壮士努抉石。",
            "翻盆势动摇，诗与字俱力。"
        ],
        "notes": "",
        "id": "2f50e04da7bd55da000f28fa5ae75bf7"
    },
    {
        "author": "吴沆",
        "dynasty": "宋",
        "type": "诗",
        "rhythmic": "",
        "title": "句  其一八",
        "preface": "",
        "paragraphs": [
            "樵歌催日晚，村乐见年丰。",
            "……雁阵横冲雾，酒军酣战风。"
        ],
        "notes": "",
        "id": "6bf52c6a33f784220fe050aebc71f71b"
    },
    {
        "author": "吴沆",
        "dynasty": "宋",
        "type": "诗",
        "rhythmic": "",
        "title": "句  其一九",
        "preface": "",
        "paragraphs": [
            "羽卫连荆棘，衣冠杂虎狼。",
            "烟沉凫雁断，天阔水云黄。",
            "……风悲云动色，天惨日无光。"
        ],
        "notes": "",
        "id": "b7d46e0e8f2b29b2ec3fb67ba983b099"
    },
    {
        "author": "吴沆",
        "dynasty": "宋",
        "type": "诗",
        "rhythmic": "",
        "title": "句  其二○",
        "preface": "",
        "paragraphs": [
            "霜皮围四十，水击黑三千。",
            "……山河归整顿，天地入陶甄。",
            "……但存忠贯日，未问写凌烟。",
            "……远吸金茎露，高攀玉井莲。",
            "……风度优囊笏，恩光遶赐鞭。",
            "……李唐光夹日，炎汉赫中天。",
            "……共承天柱折，独斡斗杓旋。",
            "……怀古歌鸿雁，伤今拜杜鹃。",
            "……王气周旋内，胡尘笑语边。",
            "……浮云开斥堠，飞鸟避戈鋋。",
            "……蜀道开天险，雄夸亿万年。",
            "停空蟠瑞气，盖代出真贤。",
            "……国多艰难尽，公归早晚遄。",
            "愿为元结颂，磨石待高镌。"
        ],
        "notes": "",
        "id": "d9a1140b86990033f013f2c78bae4a02"
    },
    {
        "author": "吴沆",
        "dynasty": "宋",
        "type": "诗",
        "rhythmic": "",
        "title": "句  其二一",
        "preface": "",
        "paragraphs": [
            "厌看花笑客，忍受草欺人。"
        ],
        "notes": "",
        "id": "29384ecbc89dcd466a11922036386ac9"
    },
    {
        "author": "吴沆",
        "dynasty": "宋",
        "type": "诗",
        "rhythmic": "",
        "title": "句  其二二",
        "preface": "",
        "paragraphs": [
            "水流成独往，山势作朋来。"
        ],
        "notes": "",
        "id": "a8fd542200a8569ac83b87dd14cc4ffc"
    },
    {
        "author": "吴沆",
        "dynasty": "宋",
        "type": "诗",
        "rhythmic": "",
        "title": "句  其二三",
        "preface": "",
        "paragraphs": [
            "春令乍来风掠地，寒威潜退雪消峰。"
        ],
        "notes": "",
        "id": "f6268e78d03ac0c8b37c59b095c2d8ea"
    },
    {
        "author": "吴沆",
        "dynasty": "宋",
        "type": "诗",
        "rhythmic": "",
        "title": "句  其二四",
        "preface": "",
        "paragraphs": [
            "争屯未就云头合，结党欲成风势高。"
        ],
        "notes": "",
        "id": "b0e8f5d195a975afc2cff08a07bc9af2"
    },
    {
        "author": "吴沆",
        "dynasty": "宋",
        "type": "诗",
        "rhythmic": "",
        "title": "句  其二五",
        "preface": "",
        "paragraphs": [
            "叶稀林脱颖，沙现水分镳。"
        ],
        "notes": "",
        "id": "ce6b2cea6b3b194f333384ac70147e98"
    },
    {
        "author": "吴沆",
        "dynasty": "宋",
        "type": "诗",
        "rhythmic": "",
        "title": "句  其二六",
        "preface": "",
        "paragraphs": [
            "起于怀素节，嘉乃伴虚心。"
        ],
        "notes": "",
        "id": "4e6149e5627c56ef939f43330563436a"
    },
    {
        "author": "吴沆",
        "dynasty": "宋",
        "type": "诗",
        "rhythmic": "",
        "title": "句  其二七",
        "preface": "",
        "paragraphs": [
            "柔桑翠竹相倾倒，细草幽花自发明。"
        ],
        "notes": "",
        "id": "62bb0362bd30d4ee2646a3e1d9c748b6"
    },
    {
        "author": "吴沆",
        "dynasty": "宋",
        "type": "诗",
        "rhythmic": "",
        "title": "句  其二八",
        "preface": "",
        "paragraphs": [
            "草迷花径烦调护，波泊莲塘欠节宣。"
        ],
        "notes": "",
        "id": "89f5afa2581845f0c2c1088031419198"
    },
    {
        "author": "吴沆",
        "dynasty": "宋",
        "type": "诗",
        "rhythmic": "",
        "title": "句  其二九",
        "preface": "",
        "paragraphs": [
            "新月辉辉动，黄云渐渐收。"
        ],
        "notes": "",
        "id": "f355905a7e0d4e3dd7bed1d5e71c7d48"
    },
    {
        "author": "吴沆",
        "dynasty": "宋",
        "type": "诗",
        "rhythmic": "",
        "title": "句  其三○",
        "preface": "",
        "paragraphs": [
            "吹断碧云春昼永，落残红雨晓风轻。"
        ],
        "notes": "",
        "id": "d6ab0a4bd3ac3c8ba23146eb51c88cbb"
    },
    {
        "author": "吴沆",
        "dynasty": "宋",
        "type": "诗",
        "rhythmic": "",
        "title": "句  其三一",
        "preface": "",
        "paragraphs": [
            "挑灯倦夜羞黄里，置笔穷年对白间。"
        ],
        "notes": "",
        "id": "21b5938f8adacb7f285f2f2d99a33f72"
    },
    {
        "author": "吴沆",
        "dynasty": "宋",
        "type": "诗",
        "rhythmic": "",
        "title": "句  其三二",
        "preface": "",
        "paragraphs": [
            "空虚气象还生白，笔退工夫见杀青。"
        ],
        "notes": "",
        "id": "943f2bbbc46139f56a514071f5e82751"
    },
    {
        "author": "吴沆",
        "dynasty": "宋",
        "type": "诗",
        "rhythmic": "",
        "title": "句  其三三",
        "preface": "",
        "paragraphs": [
            "中朝共惜无双士，绝塞贪看第一人。"
        ],
        "notes": "",
        "id": "660ed519424d0d2dd25895f60289fa76"
    },
    {
        "author": "吴沆",
        "dynasty": "宋",
        "type": "诗",
        "rhythmic": "",
        "title": "句  其三四",
        "preface": "",
        "paragraphs": [
            "已经平子宜无憾，未见夷吾得不忧。"
        ],
        "notes": "",
        "id": "23972b96f30a4a30e1e1264d60b6ae9e"
    }
]