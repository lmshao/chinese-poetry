[
    {
        "author": "吴沆",
        "dynasty": "宋",
        "type": "诗",
        "rhythmic": "",
        "title": "晚归",
        "preface": "",
        "paragraphs": [
            "夕阳西欲没，宛转山气昏。",
            "独逝颇无累，时欣暗经林。",
            "栖鸟未稳集，归马无奔声。",
            "恍忽自得意，兴来谁与言。"
        ],
        "notes": "",
        "id": "cd2646d86b2e123edaa36933c0fd5a92"
    },
    {
        "author": "吴沆",
        "dynasty": "宋",
        "type": "诗",
        "rhythmic": "",
        "title": "早行",
        "preface": "",
        "paragraphs": [
            "晨风集微和，晓色动佳气。",
            "溟溟四郊烟，漠漠一川水。",
            "前村鸡犬喧，远树鸟雀喜。",
            "山腰客行来，林下雉惊起。",
            "时闻牧童谣，不见骑牛至。",
            "回头望东隅，晓日粲光丽。",
            "胸襟倏暄烦，败我幽静意。",
            "行行载驰驱，已复到城市。"
        ],
        "notes": "",
        "id": "0206acecbf055c56e533ffb63afeb66c"
    },
    {
        "author": "吴沆",
        "dynasty": "宋",
        "type": "诗",
        "rhythmic": "",
        "title": "晓晴",
        "preface": "",
        "paragraphs": [
            "夜半雨忽作，朝来云又晴。",
            "林花洗幽艳，池水湛虚明。",
            "草色侵衣湿，山光入座清。",
            "茅簷正幽寂，啼鸟两三声。"
        ],
        "notes": "",
        "id": "837cea1bff4ef4d713a48136fb17e7d5"
    },
    {
        "author": "吴沆",
        "dynasty": "宋",
        "type": "诗",
        "rhythmic": "",
        "title": "野外",
        "preface": "",
        "paragraphs": [
            "野外望中阔，遥山宛转随。",
            "小溪芳草合，高树古藤垂。",
            "鸟过惊风疾，云行度岭迟。",
            "回头失归路，还问老农知。"
        ],
        "notes": "",
        "id": "b98414bf6303f1e0a6da2d2e6b4f3cfe"
    },
    {
        "author": "吴沆",
        "dynasty": "宋",
        "type": "诗",
        "rhythmic": "",
        "title": "岳阳作",
        "preface": "",
        "paragraphs": [
            "岁暮怀家客，通宵不自娱。",
            "诸兄得意否，老母有欢无。",
            "已谢交朋远，犹思弟妹孤。",
            "吾身不足念，为此一嗟吁。"
        ],
        "notes": "",
        "id": "ad3f09c0200bf8d9ae5fb8dae255d238"
    },
    {
        "author": "吴沆",
        "dynasty": "宋",
        "type": "诗",
        "rhythmic": "",
        "title": "友人趋宁化",
        "preface": "",
        "paragraphs": [
            "闻君早晚趋宁化，尚有新诗别故人。",
            "试问几程端可到，还忧半载不相亲。",
            "伤心岁律峥嵘暮，解事梅花摘索新。",
            "去去冰霜频莫厌，庭闱和气即如春。"
        ],
        "notes": "",
        "id": "061b72eba10f5bf937c410bf0fb81f13"
    },
    {
        "author": "吴沆",
        "dynasty": "宋",
        "type": "诗",
        "rhythmic": "",
        "title": "以易授玭有契于予心喜而成诗",
        "preface": "",
        "paragraphs": [
            "早日功名世背驰，拟将文字疗寒饥。",
            "虽无杜甫惊人句，庶免渊明责子诗。",
            "总角宜兴俱脱颖，含哺应惠尚儿痴。",
            "殷勤谢尔传心印，解后灵椿见五枝。"
        ],
        "notes": "",
        "id": "2d0fbb5861de384a41866125b45ded2a"
    },
    {
        "author": "吴沆",
        "dynasty": "宋",
        "type": "诗",
        "rhythmic": "",
        "title": "春游吟",
        "preface": "",
        "paragraphs": [
            "鸟语烟光里，人行草色中。",
            "池边忽分散，花下复相逢。"
        ],
        "notes": "",
        "id": "f670ef313516918718b1d153169e97ce"
    },
    {
        "author": "吴沆",
        "dynasty": "宋",
        "type": "诗",
        "rhythmic": "",
        "title": "首夏",
        "preface": "",
        "paragraphs": [
            "积雨有余润，游云无定阴。",
            "燕飞华屋静，莺啭碧窗深。"
        ],
        "notes": "",
        "id": "92ae2767d47fb708a94a139f04210e30"
    },
    {
        "author": "吴沆",
        "dynasty": "宋",
        "type": "诗",
        "rhythmic": "",
        "title": "折花",
        "preface": "",
        "paragraphs": [
            "野花开处客徘徊，胡蝶抟飞歛复开。",
            "折得野花随手去，不知胡蝶逐人来。"
        ],
        "notes": "",
        "id": "b66c0fc4a7846087e8ab41ba5aea037e"
    },
    {
        "author": "吴沆",
        "dynasty": "宋",
        "type": "诗",
        "rhythmic": "",
        "title": "临高台  其一",
        "preface": "",
        "paragraphs": [
            "高高轩楹日照东，扶桑柱植西昆仑。",
            "上有明真紫霞客，厮征伯侨役羡门。",
            "月驭叱前驱，风驷殿后奔。",
            "灵衣披披溘晻霭，玉斧断断除烦冤。",
            "虚皇下两耳，授以金简文。",
            "相观峻极不容步，拟轶清气排重阍。",
            "咽日诵黄庭，滴露抄韦编。",
            "羊歧之亡罔象得，蛮触之角醯鸡天，临台一笑俱超然。"
        ],
        "notes": "",
        "id": "965928066ec2ff01645a8e67b9173f03"
    },
    {
        "author": "吴沆",
        "dynasty": "宋",
        "type": "诗",
        "rhythmic": "",
        "title": "临高台  其二",
        "preface": "",
        "paragraphs": [
            "高筑黄金贮俊才，云关玉锁问谁开。",
            "若非倚赖东风力，安得凭虚直上来。"
        ],
        "notes": "",
        "id": "8ea2ea45da0c48cfce61cc7901be3260"
    },
    {
        "author": "吴沆",
        "dynasty": "宋",
        "type": "诗",
        "rhythmic": "",
        "title": "临高台  其三",
        "preface": "",
        "paragraphs": [
            "高台跨崇冈，簷宇锁空雾。",
            "新晴洗双目，十里在跬步。",
            "霏霏渔浦烟，冉冉富春树。",
            "风花不我私，何以理愁绪。",
            "谁梳白玉窗，中有浮云度。",
            "浮云吹不开，不见行人去。"
        ],
        "notes": "",
        "id": "9df53925bd78eebb7ae103a0d19122f4"
    },
    {
        "author": "吴沆",
        "dynasty": "宋",
        "type": "诗",
        "rhythmic": "",
        "title": "三清山",
        "preface": "",
        "paragraphs": [
            "选胜园林兴未阑，拏舟飞出小溪湾。",
            "光摇一碧回环水，翠挹三清远近山。",
            "似惜雨晴天恰好，真忘名利日长闲。",
            "松筠不锁神仙境，携得烟霞满袖还。"
        ],
        "notes": "",
        "id": "a28ad2af32db438627bc88a41494ad9d"
    },
    {
        "author": "吴沆",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "树头明月光欲吐，反眼仰面天恢恢。"
        ],
        "notes": "",
        "id": "0fe2a738492a1bda4db170d569fecb55"
    },
    {
        "author": "吴沆",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "隙风无端吹我烛，满窗明月心更清。"
        ],
        "notes": "",
        "id": "ed5f857a1830044d4595b05b8416af4b"
    },
    {
        "author": "吴沆",
        "dynasty": "宋",
        "type": "诗",
        "rhythmic": "",
        "title": "句  其三",
        "preface": "",
        "paragraphs": [
            "江流回转石不移，钓丝卷尽生须丝。"
        ],
        "notes": "",
        "id": "453150dcb0163add20e9f45589ce3607"
    },
    {
        "author": "吴沆",
        "dynasty": "宋",
        "type": "诗",
        "rhythmic": "",
        "title": "句  其四",
        "preface": "",
        "paragraphs": [
            "为兵不愿作刀锯，刑人未必皆不忠。",
            "为器不愿作钟鼎，铭勋未为皆有功。"
        ],
        "notes": "",
        "id": "e55dd9515afddf07949bb10a614f3f2d"
    },
    {
        "author": "吴沆",
        "dynasty": "宋",
        "type": "诗",
        "rhythmic": "",
        "title": "句  其五",
        "preface": "",
        "paragraphs": [
            "耳根静处水流村，眼界空时山在门。"
        ],
        "notes": "",
        "id": "89f4408df643ad8f719fd1b92e541d24"
    },
    {
        "author": "吴沆",
        "dynasty": "宋",
        "type": "诗",
        "rhythmic": "",
        "title": "句  其六",
        "preface": "",
        "paragraphs": [
            "燕忙将入夏，蚕暖正眠春。"
        ],
        "notes": "",
        "id": "20e55ba7cc096636dca1c418db9cc4be"
    },
    {
        "author": "吴沆",
        "dynasty": "宋",
        "type": "诗",
        "rhythmic": "",
        "title": "句  其七",
        "preface": "",
        "paragraphs": [
            "水痕才破腊，云黯似知春。"
        ],
        "notes": "",
        "id": "0421300ebe09d408fa194aaa7cda335b"
    },
    {
        "author": "吴沆",
        "dynasty": "宋",
        "type": "诗",
        "rhythmic": "",
        "title": "句  其八",
        "preface": "",
        "paragraphs": [
            "圣主思文德，元臣献武功。",
            "一言深悟主，五利且和戎。",
            "……天地包羞日，山河匿怨中。",
            "……儒生别有泪，不是哭途穷。",
            "……战伐功何有，和亲计未疏。",
            "将军休抵掌，隐忍待驱除。",
            "……氛祲埋金阙，尘沙暝梓宫。",
            "……古来尝胆事，泣血望群公。"
        ],
        "notes": "",
        "id": "01f3c34638c43470516326ce0b62e1db"
    },
    {
        "author": "吴沆",
        "dynasty": "宋",
        "type": "诗",
        "rhythmic": "",
        "title": "句  其九",
        "preface": "",
        "paragraphs": [
            "江淮十载警胡尘，底事磨崖未勒勋。",
            "闻道本朝还遣使，且令诸将各收军。"
        ],
        "notes": "",
        "id": "a3dd2fcd314c4a7452c1e31e66d8d098"
    },
    {
        "author": "吴沆",
        "dynasty": "宋",
        "type": "诗",
        "rhythmic": "",
        "title": "句  其一○",
        "preface": "",
        "paragraphs": [
            "寇残井邑困流离，回首欢娱一一悲。",
            "不厌儿童遭世乱，惟愁父老说清时。"
        ],
        "notes": "",
        "id": "e4b068e638a2225acb999c8c01641bd2"
    },
    {
        "author": "吴沆",
        "dynasty": "宋",
        "type": "诗",
        "rhythmic": "",
        "title": "句  其一一",
        "preface": "",
        "paragraphs": [
            "万井火熬波里雪，十州雷送雨前春。"
        ],
        "notes": "",
        "id": "3148bc2d4fa86a825c98fcfc77a68ea7"
    },
    {
        "author": "吴沆",
        "dynasty": "宋",
        "type": "诗",
        "rhythmic": "",
        "title": "句  其一二",
        "preface": "",
        "paragraphs": [
            "乱石分开急流水，群山拥出最高峰。"
        ],
        "notes": "",
        "id": "bdf17a67d28d0d52f029a4fe3413ea24"
    },
    {
        "author": "吴沆",
        "dynasty": "宋",
        "type": "诗",
        "rhythmic": "",
        "title": "句  其一三",
        "preface": "",
        "paragraphs": [
            "山高不改自然色，水远能流无尽声。"
        ],
        "notes": "",
        "id": "9080dbd96f6ea5016499cf26c26c55f3"
    },
    {
        "author": "吴沆",
        "dynasty": "宋",
        "type": "诗",
        "rhythmic": "",
        "title": "句  其一四",
        "preface": "",
        "paragraphs": [
            "木落青无影，荷枯澹有香。"
        ],
        "notes": "",
        "id": "9b520e98db5a7af75722564849e06801"
    },
    {
        "author": "吴沆",
        "dynasty": "宋",
        "type": "诗",
        "rhythmic": "",
        "title": "句  其一五",
        "preface": "",
        "paragraphs": [
            "行杯波动金莲侧，剪烬灯飘宝蜡残。"
        ],
        "notes": "",
        "id": "9364751aa1a3fd3208822632a8cba9d6"
    },
    {
        "author": "吴沆",
        "dynasty": "宋",
        "type": "诗",
        "rhythmic": "",
        "title": "句  其一六",
        "preface": "",
        "paragraphs": [
            "西风横吹雨脚断，秋云轻笼日花明。"
        ],
        "notes": "",
        "id": "9e28cfd3d0dd70da9b719f316d7c0443"
    },
    {
        "author": "吴沆",
        "dynasty": "宋",
        "type": "诗",
        "rhythmic": "",
        "title": "句  其一七",
        "preface": "",
        "paragraphs": [
            "君少作奇字，瘦硬得柳骨。",
            "墨净剪水匀，势健拗铁屈。",
            "……新诗更镌磨，劲绝与字匹。",
            "老蛟寒卧波，壮士努抉石。",
            "翻盆势动摇，诗与字俱力。"
        ],
        "notes": "",
        "id": "d8494d6acee620eb923569f86ccd051b"
    },
    {
        "author": "吴沆",
        "dynasty": "宋",
        "type": "诗",
        "rhythmic": "",
        "title": "句  其一八",
        "preface": "",
        "paragraphs": [
            "樵歌催日晚，村乐见年丰。",
            "……雁阵横冲雾，酒军酣战风。"
        ],
        "notes": "",
        "id": "7f9d4d313d1efabac333f299f93fa9fd"
    },
    {
        "author": "吴沆",
        "dynasty": "宋",
        "type": "诗",
        "rhythmic": "",
        "title": "句  其一九",
        "preface": "",
        "paragraphs": [
            "羽卫连荆棘，衣冠杂虎狼。",
            "烟沉凫雁断，天阔水云黄。",
            "……风悲云动色，天惨日无光。"
        ],
        "notes": "",
        "id": "ba37700bec514ddda29b6218af74f763"
    },
    {
        "author": "吴沆",
        "dynasty": "宋",
        "type": "诗",
        "rhythmic": "",
        "title": "句  其二○",
        "preface": "",
        "paragraphs": [
            "霜皮围四十，水击黑三千。",
            "……山河归整顿，天地入陶甄。",
            "……但存忠贯日，未问写凌烟。",
            "……远吸金茎露，高攀玉井莲。",
            "……风度优囊笏，恩光遶赐鞭。",
            "……李唐光夹日，炎汉赫中天。",
            "……共承天柱折，独斡斗杓旋。",
            "……怀古歌鸿雁，伤今拜杜鹃。",
            "……王气周旋内，胡尘笑语边。",
            "……浮云开斥堠，飞鸟避戈鋋。",
            "……蜀道开天险，雄夸亿万年。",
            "停空蟠瑞气，盖代出真贤。",
            "……国多艰难尽，公归早晚遄。",
            "愿为元结颂，磨石待高镌。"
        ],
        "notes": "",
        "id": "c0abcf1ad651f0b7c12ec3539affe44b"
    },
    {
        "author": "吴沆",
        "dynasty": "宋",
        "type": "诗",
        "rhythmic": "",
        "title": "句  其二一",
        "preface": "",
        "paragraphs": [
            "厌看花笑客，忍受草欺人。"
        ],
        "notes": "",
        "id": "7c97c58beb7791f4b09a1110644ccd37"
    },
    {
        "author": "吴沆",
        "dynasty": "宋",
        "type": "诗",
        "rhythmic": "",
        "title": "句  其二二",
        "preface": "",
        "paragraphs": [
            "水流成独往，山势作朋来。"
        ],
        "notes": "",
        "id": "0fbf9a60ce76bbe47a1926a49c59b933"
    },
    {
        "author": "吴沆",
        "dynasty": "宋",
        "type": "诗",
        "rhythmic": "",
        "title": "句  其二三",
        "preface": "",
        "paragraphs": [
            "春令乍来风掠地，寒威潜退雪消峰。"
        ],
        "notes": "",
        "id": "5f4f88e36fabd89a5b3db4e95798588f"
    },
    {
        "author": "吴沆",
        "dynasty": "宋",
        "type": "诗",
        "rhythmic": "",
        "title": "句  其二四",
        "preface": "",
        "paragraphs": [
            "争屯未就云头合，结党欲成风势高。"
        ],
        "notes": "",
        "id": "13e963cda6c3a07569ce9d56a466b642"
    },
    {
        "author": "吴沆",
        "dynasty": "宋",
        "type": "诗",
        "rhythmic": "",
        "title": "句  其二五",
        "preface": "",
        "paragraphs": [
            "叶稀林脱颖，沙现水分镳。"
        ],
        "notes": "",
        "id": "906d2951663ab2e223ada7064ddae93c"
    },
    {
        "author": "吴沆",
        "dynasty": "宋",
        "type": "诗",
        "rhythmic": "",
        "title": "句  其二六",
        "preface": "",
        "paragraphs": [
            "起于怀素节，嘉乃伴虚心。"
        ],
        "notes": "",
        "id": "c1de44fae5c5a9fbe6b9ed932c841186"
    },
    {
        "author": "吴沆",
        "dynasty": "宋",
        "type": "诗",
        "rhythmic": "",
        "title": "句  其二七",
        "preface": "",
        "paragraphs": [
            "柔桑翠竹相倾倒，细草幽花自发明。"
        ],
        "notes": "",
        "id": "64b7facb0171f0e4e5d19af6a673f468"
    },
    {
        "author": "吴沆",
        "dynasty": "宋",
        "type": "诗",
        "rhythmic": "",
        "title": "句  其二八",
        "preface": "",
        "paragraphs": [
            "草迷花径烦调护，波泊莲塘欠节宣。"
        ],
        "notes": "",
        "id": "666c531212c16b9a341a070be3376254"
    },
    {
        "author": "吴沆",
        "dynasty": "宋",
        "type": "诗",
        "rhythmic": "",
        "title": "句  其二九",
        "preface": "",
        "paragraphs": [
            "新月辉辉动，黄云渐渐收。"
        ],
        "notes": "",
        "id": "933165dbadd471251d988271df14019d"
    },
    {
        "author": "吴沆",
        "dynasty": "宋",
        "type": "诗",
        "rhythmic": "",
        "title": "句  其三○",
        "preface": "",
        "paragraphs": [
            "吹断碧云春昼永，落残红雨晓风轻。"
        ],
        "notes": "",
        "id": "f05700e5be0d66b88a51796a8492cb94"
    },
    {
        "author": "吴沆",
        "dynasty": "宋",
        "type": "诗",
        "rhythmic": "",
        "title": "句  其三一",
        "preface": "",
        "paragraphs": [
            "挑灯倦夜羞黄里，置笔穷年对白间。"
        ],
        "notes": "",
        "id": "a0f340313e39a43620f8b9b7b582e39d"
    },
    {
        "author": "吴沆",
        "dynasty": "宋",
        "type": "诗",
        "rhythmic": "",
        "title": "句  其三二",
        "preface": "",
        "paragraphs": [
            "空虚气象还生白，笔退工夫见杀青。"
        ],
        "notes": "",
        "id": "4efbcd2ea6302efc0be14b04e6ccac4d"
    },
    {
        "author": "吴沆",
        "dynasty": "宋",
        "type": "诗",
        "rhythmic": "",
        "title": "句  其三三",
        "preface": "",
        "paragraphs": [
            "中朝共惜无双士，绝塞贪看第一人。"
        ],
        "notes": "",
        "id": "d716fa7a232b5878c02cb700f34b889a"
    },
    {
        "author": "吴沆",
        "dynasty": "宋",
        "type": "诗",
        "rhythmic": "",
        "title": "句  其三四",
        "preface": "",
        "paragraphs": [
            "已经平子宜无憾，未见夷吾得不忧。"
        ],
        "notes": "",
        "id": "201d0f0a398239fc74ee1460df0eaae7"
    }
]