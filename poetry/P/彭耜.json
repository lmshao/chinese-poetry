[
    {
        "author": "彭耜",
        "dynasty": "宋",
        "type": "诗",
        "rhythmic": "",
        "title": "妃嫔",
        "preface": "",
        "paragraphs": [
            "凉殿初生露满天，木犀花发月初圆。",
            "君王少御珊瑚枕，多就宫人玉臂眠。"
        ],
        "notes": "",
        "id": "b74f503b61fa797d25be962b96707c8b"
    },
    {
        "author": "彭耜",
        "dynasty": "宋",
        "type": "诗",
        "rhythmic": "",
        "title": "知州  其一",
        "preface": "",
        "paragraphs": [
            "镇静一如无，颁条甫月余。",
            "来惟尽传客，去不识兵符。",
            "健判风生笔，精祈雨洒车。",
            "丈夫何必假，行矣两轮朱。"
        ],
        "notes": "",
        "id": "14e8d89b5116faf32623f2f31c401745"
    },
    {
        "author": "彭耜",
        "dynasty": "宋",
        "type": "诗",
        "rhythmic": "",
        "title": "知州  其二",
        "preface": "",
        "paragraphs": [
            "虽拥朱轓贵，清癯两鬓霜。",
            "判花人竞诵，待草士深藏。",
            "农饱因蠲赋，州贫为救荒。",
            "公归无愧面，应可见严光。"
        ],
        "notes": "",
        "id": "8c1a3ee5a61ae643c5a260f0ebecc629"
    },
    {
        "author": "彭耜",
        "dynasty": "宋",
        "type": "诗",
        "rhythmic": "",
        "title": "知州  其三",
        "preface": "",
        "paragraphs": [
            "潇洒使君风度峻，神仙谪堕在人间。",
            "只今坐啸凝香处，帝赐罗浮作镇还。"
        ],
        "notes": "",
        "id": "c682d80ceeb9bf805955a0b887cb2da9"
    },
    {
        "author": "彭耜",
        "dynasty": "宋",
        "type": "诗",
        "rhythmic": "",
        "title": "知州  其四",
        "preface": "",
        "paragraphs": [
            "郡人不识疾呼声，甘雨和风遍一城。",
            "岁久偏多遗爱事，天高未察借留情。",
            "舟行精舍渔歌晚，家近华亭鹤唳清。"
        ],
        "notes": "",
        "id": "78ddff12f62cbc3adb466ee1ccd5ad79"
    },
    {
        "author": "彭耜",
        "dynasty": "宋",
        "type": "诗",
        "rhythmic": "",
        "title": "知州  其五",
        "preface": "",
        "paragraphs": [
            "倦入承明听履声，朱轓今复压专城。",
            "荡胸碧华供吟兴，照眼清洢洗宦情。",
            "鲈鲙何慙高士洁，琴龟不减昔贤清。",
            "未应更葺东山墅，出处方关世重轻。"
        ],
        "notes": "",
        "id": "e259bd5d85ac1ae8bc288a8be07335ce"
    },
    {
        "author": "彭耜",
        "dynasty": "宋",
        "type": "诗",
        "rhythmic": "",
        "title": "知州  其六",
        "preface": "",
        "paragraphs": [
            "闻道泉人截镫留，翰林从此去吾州。",
            "村中父老相持泣，但祝今侯似故侯。"
        ],
        "notes": "",
        "id": "1d0cd376eea2ed5708adb0d8be0f2982"
    },
    {
        "author": "彭耜",
        "dynasty": "宋",
        "type": "诗",
        "rhythmic": "",
        "title": "知州  其七",
        "preface": "",
        "paragraphs": [
            "淮汉纷纷战血腥，蜀山鬼哭不堪听。",
            "如何一线江西路，独见奎星与福星。"
        ],
        "notes": "",
        "id": "bc18980333d0e78c1dee179cd71e7e7d"
    },
    {
        "author": "彭耜",
        "dynasty": "宋",
        "type": "诗",
        "rhythmic": "",
        "title": "幕职",
        "preface": "",
        "paragraphs": [
            "一昨闻公幕府开，梦魂频遶岭头梅。",
            "久抛𫖇袴辞军去，忽有弓旌扣户来。",
            "茅舍相过争借问，荷衣欲出却徘徊。",
            "旧时檄草今焚弃，辜负黄金百尺台。"
        ],
        "notes": "",
        "id": "1c76aea9221753d4473e3446ace89d4e"
    },
    {
        "author": "彭耜",
        "dynasty": "宋",
        "type": "诗",
        "rhythmic": "",
        "title": "知县",
        "preface": "",
        "paragraphs": [
            "兹邑犹淳古，君行作长官。",
            "假令三尺密，终有一分宽。",
            "栗里归差易，桐乡爱极难。",
            "千峰青遶郭，暇日想凭栏。"
        ],
        "notes": "",
        "id": "e696a81f20b68267985f019d129d8a05"
    },
    {
        "author": "彭耜",
        "dynasty": "宋",
        "type": "诗",
        "rhythmic": "",
        "title": "将帅",
        "preface": "",
        "paragraphs": [
            "昨释兵符归故里，耳听兵事几番新。",
            "偶逢麾下来犹识，欲说辽阳记不真。",
            "儿觅宝刀坚爱惜，奴吹芦管怨悲辛。",
            "夜来忽作关山梦，万一君王起旧人。"
        ],
        "notes": "",
        "id": "40675a6b0831d1cac6efd5be5f8666e7"
    },
    {
        "author": "彭耜",
        "dynasty": "宋",
        "type": "诗",
        "rhythmic": "",
        "title": "第宅  其一",
        "preface": "",
        "paragraphs": [
            "宅成天下借图看，始笑平生眼力悭。",
            "地占百湾多是水，楼无一面不当山。",
            "荷深似入苕溪路，石怪疑行鴈荡间。",
            "只恐中原方鼎沸，天心未遣主人闲。"
        ],
        "notes": "",
        "id": "1cc56b0125b3088eedd8f5be46966abb"
    },
    {
        "author": "彭耜",
        "dynasty": "宋",
        "type": "诗",
        "rhythmic": "",
        "title": "第宅  其二",
        "preface": "",
        "paragraphs": [
            "一生不蓄买田钱，华屋何心亦偶然。",
            "客至多逢僧在坐，钓归惟许鹤随船。"
        ],
        "notes": "",
        "id": "eb5347e9520df908cec45346399773aa"
    },
    {
        "author": "彭耜",
        "dynasty": "宋",
        "type": "诗",
        "rhythmic": "",
        "title": "楼",
        "preface": "",
        "paragraphs": [
            "人世应无第二楼，暮云飞不到帘钩。",
            "未开宝镜青冥里，先赏冰轮碧海头。"
        ],
        "notes": "",
        "id": "6aa3b6d8be28de2794c3ceae57fa5fc9"
    },
    {
        "author": "彭耜",
        "dynasty": "宋",
        "type": "诗",
        "rhythmic": "",
        "title": "冲虚观",
        "preface": "",
        "paragraphs": [
            "天风吹衣霞飕飕，叱驭从南来罗浮。",
            "何谓玉笥捣药鸟，亦于石楼喧夜愁。",
            "仙翁定知野人到，道观聊为朝真留。",
            "一粒刀圭吾不与，大椿那有八千秋。"
        ],
        "notes": "",
        "id": "4c70ee39f319c467a46cb237204ea4c2"
    },
    {
        "author": "彭耜",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "判事有花皆可录，谏书无草岂求名。"
        ],
        "notes": "",
        "id": "dff14fbff1ba4833bd889ffd5beaeef7"
    },
    {
        "author": "彭耜",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "家为买琴添旧债，厨因养鹤减晨炊。"
        ],
        "notes": "",
        "id": "45f242333ca3db17eab885e6e37a50a4"
    }
]