[
    {
        "author": "潘玙",
        "dynasty": "宋",
        "type": "诗",
        "rhythmic": "",
        "title": "客中九日",
        "preface": "",
        "paragraphs": [
            "破帽西风急，寒窗败叶飞。",
            "重阳今日是，三径几时归。",
            "簷上多黄菊，门前少白衣。",
            "吟情淡如水，一雁叫斜晖。"
        ],
        "notes": "",
        "id": "644d1e51aca88b612b89be97872f4c2d"
    },
    {
        "author": "潘玙",
        "dynasty": "宋",
        "type": "诗",
        "rhythmic": "",
        "title": "东吴府佥见山觅酒",
        "preface": "",
        "paragraphs": [
            "火龙走日烁炎天，久渴羁肠拟吸川。",
            "见说蓝桥风月好，愿分清致到吟边。"
        ],
        "notes": "",
        "id": "7185736ae12ca7317dfcd7b5de6734a9"
    },
    {
        "author": "潘玙",
        "dynasty": "宋",
        "type": "诗",
        "rhythmic": "",
        "title": "忆舍弟",
        "preface": "",
        "paragraphs": [
            "汝向下邳去，吾犹上国居。",
            "几番曾入梦，十月不收书。",
            "血满干戈地，尘飞盗贼墟。",
            "无人问消息，生死竟何如。"
        ],
        "notes": "",
        "id": "d62f9fa4340d75e0fa9dd72b859bcf74"
    },
    {
        "author": "潘玙",
        "dynasty": "宋",
        "type": "诗",
        "rhythmic": "",
        "title": "赠道士王玉壶",
        "preface": "",
        "paragraphs": [
            "屦不染凡尘，云深竹屋春。",
            "安心能学道，屋指别无人。",
            "丹熟玄机透，琴清古乐真。",
            "前缘君悟否，老子是龙身。"
        ],
        "notes": "",
        "id": "315cddc6314d5a53c8b1cfc56fac1c2d"
    },
    {
        "author": "潘玙",
        "dynasty": "宋",
        "type": "诗",
        "rhythmic": "",
        "title": "赠白云道人",
        "preface": "",
        "paragraphs": [
            "白云堆里缚茅庐，活计无多乐有余。",
            "午灶旋添烧药火，夜檠频勘养生书。",
            "门无过客常笼鹤，园凿新池学钓鱼。",
            "身远利名心似水，梦闲时复到华胥。"
        ],
        "notes": "",
        "id": "fefe7d35c23ced50c43f5a26871be399"
    },
    {
        "author": "潘玙",
        "dynasty": "宋",
        "type": "诗",
        "rhythmic": "",
        "title": "寄翁石龟",
        "preface": "",
        "paragraphs": [
            "惯呼风月入毫端，人作神仙以上看。",
            "天赋此清梅亦逊，地因所寓稿随刊。",
            "符分半刺于今易，诗得全名自古难。",
            "洗去淫哇追大雅，能于文海障狂澜。"
        ],
        "notes": "",
        "id": "357eb73d56b6b64670e779bbd243c904"
    },
    {
        "author": "潘玙",
        "dynasty": "宋",
        "type": "诗",
        "rhythmic": "",
        "title": "寄适园朱表兄",
        "preface": "",
        "paragraphs": [
            "适园分袂后，又复半年余。",
            "笑我多行役，无书话起居。",
            "溪山虽地隔，兄弟可情疎。",
            "办得归耕计，相依结小庐。"
        ],
        "notes": "",
        "id": "f3c36b2c2de6ec379aea059eb1dd7d7a"
    },
    {
        "author": "潘玙",
        "dynasty": "宋",
        "type": "诗",
        "rhythmic": "",
        "title": "酬朱适园访见诗",
        "preface": "",
        "paragraphs": [
            "曾同山友过江湄，何处清游晚未归。",
            "沽酒□羊来好语，开笼放鹤在何时。",
            "云方卷叶收春雨，柳未吹花点客衣。",
            "京洛相逢宜少驻，东风杖屦好追随。"
        ],
        "notes": "",
        "id": "152d9f6c17a7e313cb8452973502b68e"
    },
    {
        "author": "潘玙",
        "dynasty": "宋",
        "type": "诗",
        "rhythmic": "",
        "title": "薝卜花",
        "preface": "",
        "paragraphs": [
            "未说司花刻玉工，人知名与佛相同。",
            "可怜结了黄金子，依旧身归色界中。"
        ],
        "notes": "",
        "id": "cd2729f8551dca93dfe6756af7a067cd"
    },
    {
        "author": "潘玙",
        "dynasty": "宋",
        "type": "诗",
        "rhythmic": "",
        "title": "梅花二首  其一",
        "preface": "",
        "paragraphs": [
            "雪中独爱此花开，莫笑花飞委绿苔。",
            "骨里有香吹不散，明年依旧领春回。"
        ],
        "notes": "",
        "id": "26f331735d58ae3eeee844397bca5c81"
    },
    {
        "author": "潘玙",
        "dynasty": "宋",
        "type": "诗",
        "rhythmic": "",
        "title": "梅花二首  其二",
        "preface": "",
        "paragraphs": [
            "冰玉丰姿夐绝尘，山林谁伴岁寒盟。",
            "腊前有雪曾相约，天下无花似此清。",
            "不待春风施造化，只嫌晚角说平生。",
            "月香水影吾家事，却被诗人掠美名。"
        ],
        "notes": "",
        "id": "39b8717ce9a7d86a4ee0a5dbc445ba6c"
    },
    {
        "author": "潘玙",
        "dynasty": "宋",
        "type": "诗",
        "rhythmic": "",
        "title": "湖舡分得行字韵",
        "preface": "",
        "paragraphs": [
            "三月鶑花烂熳春，寻芳谁不趁清明。",
            "要为终日看山计，只买扁舟载酒行。",
            "老柳半枯存古意，浮云多变类人情。",
            "何时结屋西湖上，雨笠烟蓑寄此生。"
        ],
        "notes": "",
        "id": "22f3fb1e63accbda558cbccd7e9c62a6"
    },
    {
        "author": "潘玙",
        "dynasty": "宋",
        "type": "诗",
        "rhythmic": "",
        "title": "枕上闻钟",
        "preface": "",
        "paragraphs": [
            "酒醒残月明，欹枕听钟声。",
            "风露秋将晚，家山梦辄惊。",
            "客尘侵老鬓，官职借虚名。",
            "却羡僧无事，此心如水清。"
        ],
        "notes": "",
        "id": "48f03e71501229f080fb9d402bd26143"
    },
    {
        "author": "潘玙",
        "dynasty": "宋",
        "type": "诗",
        "rhythmic": "",
        "title": "听弹归去来辞",
        "preface": "",
        "paragraphs": [
            "渊明昔赋归去辞，后世寄声焦桐丝。",
            "先生弹罢和者谁，春山花落啼子规。"
        ],
        "notes": "",
        "id": "d14e4ba68709baab6b75706cba617098"
    },
    {
        "author": "潘玙",
        "dynasty": "宋",
        "type": "诗",
        "rhythmic": "",
        "title": "曹娥堰打船",
        "preface": "",
        "paragraphs": [
            "曹娥庙前路，平日几经行。",
            "浦浅舟难入，月斜潮始生。",
            "牛随堰索转，犬吠燎盆明。",
            "上得官河去，心安睡可成。"
        ],
        "notes": "",
        "id": "654e10cd77a08fed67fa4ce11a4498ef"
    },
    {
        "author": "潘玙",
        "dynasty": "宋",
        "type": "诗",
        "rhythmic": "",
        "title": "停鞍",
        "preface": "",
        "paragraphs": [
            "古驿晚停鞍，西风客帽寒。",
            "山昏云气湿，秋老叶声干。",
            "昔为作诗苦，今嗟行路难。",
            "铃音边报急，醉里亦眉攒。"
        ],
        "notes": "",
        "id": "9cc57bd1de6bb2724afba03b40d87c7a"
    },
    {
        "author": "潘玙",
        "dynasty": "宋",
        "type": "诗",
        "rhythmic": "",
        "title": "看剑有感",
        "preface": "",
        "paragraphs": [
            "开匣看长剑，功名志莫酬。",
            "中原何日复，世事与谁谋。",
            "豪杰多相忘，干戈卒未休。",
            "斜阳照青野，雁过亦含愁。"
        ],
        "notes": "",
        "id": "a00e2606326882fdf0aa073a0319e83e"
    },
    {
        "author": "潘玙",
        "dynasty": "宋",
        "type": "诗",
        "rhythmic": "",
        "title": "卷帘",
        "preface": "",
        "paragraphs": [
            "卷帘迎霁色，双鹊噪庭柯。",
            "时节清明过，园林绿荫多。",
            "拂鸾挥画扇，织翠试轻罗。",
            "欲困思煎茗，敲门有客过。"
        ],
        "notes": "",
        "id": "ce04c11c2a06c958444ccd3a0513c506"
    },
    {
        "author": "潘玙",
        "dynasty": "宋",
        "type": "诗",
        "rhythmic": "",
        "title": "览镜",
        "preface": "",
        "paragraphs": [
            "览镜颜如改，登楼足尚疲。",
            "惜于多病里，过了少年时。",
            "对月能忘酒，看花间有诗。",
            "独余豪气在，频把剑尘吹。"
        ],
        "notes": "",
        "id": "a83ad04465bc033e93e69b5c2852faf3"
    },
    {
        "author": "潘玙",
        "dynasty": "宋",
        "type": "诗",
        "rhythmic": "",
        "title": "书道者庵",
        "preface": "",
        "paragraphs": [
            "心与道相安，幽居远市廛。",
            "分花栽别圃，煮茗试新泉。",
            "地僻全成隠，身闲半是仙。",
            "金丹非易炼，此法向谁传。"
        ],
        "notes": "",
        "id": "a95fb2e16f0273226940fb1d2df4b94e"
    },
    {
        "author": "潘玙",
        "dynasty": "宋",
        "type": "诗",
        "rhythmic": "",
        "title": "道宫夜醮",
        "preface": "",
        "paragraphs": [
            "五云宫阙拥霓旌，子夜誊章扣玉清。",
            "星月满坛尘不动，天风吹落步虚声。"
        ],
        "notes": "",
        "id": "310e211fd9e999dbcbad028fddc7a6a2"
    },
    {
        "author": "潘玙",
        "dynasty": "宋",
        "type": "诗",
        "rhythmic": "",
        "title": "梨山李王祠",
        "preface": "",
        "paragraphs": [
            "白玉楼成阅几春，今瞻祠貌俨如生。",
            "一麾出守唐朝旧，八字封王宋爵荣。",
            "花发梨山存故迹，水流柘浦响清声。",
            "传闻有祷须形梦，能使人知桂籍名。"
        ],
        "notes": "",
        "id": "027c5e01e494d168008f89f3339683aa"
    },
    {
        "author": "潘玙",
        "dynasty": "宋",
        "type": "诗",
        "rhythmic": "",
        "title": "招信道上",
        "preface": "",
        "paragraphs": [
            "岁晚行人少，兵余败□多。",
            "边风鸣晓雁，淮水浴天鹅。",
            "昔梦所不到，今来无奈何。",
            "翩然策归骑，烟月自渔蓑。"
        ],
        "notes": "",
        "id": "763a30b6f2ec754ab8f2a89546e4ffe0"
    },
    {
        "author": "潘玙",
        "dynasty": "宋",
        "type": "诗",
        "rhythmic": "",
        "title": "湖边",
        "preface": "",
        "paragraphs": [
            "久不到湖边，春风忆去年。",
            "看来游览地，难值艳阳天。",
            "花柳矜新态，溪山际宿缘。",
            "逢僧知寺近，索茗且谭禅。"
        ],
        "notes": "",
        "id": "06384d06df3d35008b942674dea59e42"
    },
    {
        "author": "潘玙",
        "dynasty": "宋",
        "type": "诗",
        "rhythmic": "",
        "title": "和潮韵",
        "preface": "",
        "paragraphs": [
            "海若驱车到浙江，西风吹起水云乡。",
            "雷轰万鼓不成雨，雪驾千峰祇荐凉。",
            "犀手谩持吴弩射，貂珰空走伍祠香。",
            "登楼且作川鲸饮，总付兴亡与夕阳。"
        ],
        "notes": "",
        "id": "ead9742c39c1208653bc74cef7bfbd27"
    },
    {
        "author": "潘玙",
        "dynasty": "宋",
        "type": "诗",
        "rhythmic": "",
        "title": "荷叶浦",
        "preface": "",
        "paragraphs": [
            "残照明衰草，斜风掠小船。",
            "虽过荷叶浦，不是藕花天。",
            "雁影浮寒水，鸦声落暮烟。",
            "年丰时节好，清兴满吟边。"
        ],
        "notes": "",
        "id": "9aae43b820fe61b279e065680f261c1a"
    },
    {
        "author": "潘玙",
        "dynasty": "宋",
        "type": "诗",
        "rhythmic": "",
        "title": "九里松路上",
        "preface": "",
        "paragraphs": [
            "联骑松边路，天将晓色分。",
            "涧鸣泉溅石，山暗树栖云。",
            "诗梦迎风醒，钟声想寺闻。",
            "只嫌搅清思，乌鹊噪纷纷。"
        ],
        "notes": "",
        "id": "eebec3e8c87655d5e95355706b8f55b6"
    },
    {
        "author": "潘玙",
        "dynasty": "宋",
        "type": "诗",
        "rhythmic": "",
        "title": "四圣观御园海棠花",
        "preface": "",
        "paragraphs": [
            "燕子来时春政好，御园賸拆海棠花。",
            "如今翠辇游观少，一片东风属道家。"
        ],
        "notes": "",
        "id": "769f79b5d59c4356d13daf37588c2e6b"
    },
    {
        "author": "潘玙",
        "dynasty": "宋",
        "type": "诗",
        "rhythmic": "",
        "title": "山圃梅",
        "preface": "",
        "paragraphs": [
            "旧种梅盈圃，山居未是贫。",
            "腊前春讯息，林下玉精神。",
            "水月西湖梦，风霜晚岁身。",
            "分明隠君子，不肯惹红尘。"
        ],
        "notes": "",
        "id": "69bd393b26e10d75f11310cff1be317a"
    },
    {
        "author": "潘玙",
        "dynasty": "宋",
        "type": "诗",
        "rhythmic": "",
        "title": "春花吟",
        "preface": "",
        "paragraphs": [
            "春未来时花未觉，春欲去时花又落。",
            "莫言世事无始终，春亦于花太情薄。",
            "我今问花并问春，司花司春者何人。",
            "空中髣髴有神语，此当问之于大钧。",
            "不如再作问钧赋，赋成直上天门去。",
            "扣天乞与花长春，免使花飞怨春暮。"
        ],
        "notes": "",
        "id": "b939cb6fcfbae39a9fa808004132cd7f"
    },
    {
        "author": "潘玙",
        "dynasty": "宋",
        "type": "诗",
        "rhythmic": "",
        "title": "晚菊",
        "preface": "",
        "paragraphs": [
            "可惜重阳已过期，黄花无数绕山篱。",
            "政缘懒作趋时态，多少幽香人不知。"
        ],
        "notes": "",
        "id": "73038c5caadbd7a66b1ab61d2f4d7ab9"
    },
    {
        "author": "潘玙",
        "dynasty": "宋",
        "type": "诗",
        "rhythmic": "",
        "title": "采桑曲",
        "preface": "",
        "paragraphs": [
            "东采桑，西采桑，春风陌上罗裙香。",
            "为怕蚕饥急归去，回头忽见薄情郎，如何富贵却相忘。"
        ],
        "notes": "",
        "id": "011a6457798b126cf7c2f33bd53d7862"
    },
    {
        "author": "潘玙",
        "dynasty": "宋",
        "type": "诗",
        "rhythmic": "",
        "title": "爱柳",
        "preface": "",
        "paragraphs": [
            "万紫千红锦织成，一宵风雨尽飘零。",
            "争如杨柳全春色，不管春归色自青。"
        ],
        "notes": "",
        "id": "c37e8efe1093cbeae5dea57aa2055b45"
    },
    {
        "author": "潘玙",
        "dynasty": "宋",
        "type": "诗",
        "rhythmic": "",
        "title": "移种菖蒲",
        "preface": "",
        "paragraphs": [
            "谁剪苍龙髯，种之水边石。",
            "不与草争春，四时挺幽碧。",
            "余心具静观，而爱此正色。",
            "一朝移香根，古瓷手亲植。",
            "疏之以泠风，沐之以甘泽。",
            "得此伴闲身，凡花何足惜。",
            "呼童汛浄室，寘彼芝兰侧。",
            "如参物外人，利名念俱释。",
            "如亲诗中仙，冷澹趣相得。",
            "人物本一体，清浊霄壤隔。",
            "物以类而聚，人于交贵择。",
            "人为物之灵，讵可乏真识。"
        ],
        "notes": "",
        "id": "2df628e6a8ee86cc5b6712fdc764a594"
    },
    {
        "author": "潘玙",
        "dynasty": "宋",
        "type": "诗",
        "rhythmic": "",
        "title": "鸠",
        "preface": "",
        "paragraphs": [
            "斑斑羽拂晓烟青，一样东风两样声。",
            "计拙不如鸱妇巧，绸缪桑户趁天晴。"
        ],
        "notes": "",
        "id": "db9bc47a16b97e2dbd2e33ea7bdff171"
    },
    {
        "author": "潘玙",
        "dynasty": "宋",
        "type": "诗",
        "rhythmic": "",
        "title": "雁",
        "preface": "",
        "paragraphs": [
            "岁岁来宾似有期，此心非恋稻粱肥。",
            "不怜不带中原信，空对西风作字飞。"
        ],
        "notes": "",
        "id": "ed74890dd9abda032c29d2d528b8a7b4"
    },
    {
        "author": "潘玙",
        "dynasty": "宋",
        "type": "诗",
        "rhythmic": "",
        "title": "听子规有感",
        "preface": "",
        "paragraphs": [
            "客边听子规，忍见百花飞。",
            "唤得春先去，如何汝未归。",
            "蜀山仍旧在，世事觉今非。",
            "只合三缄口，空林伴夕晖。"
        ],
        "notes": "",
        "id": "084fcfb119e09d9445dc2e4d01d9ba12"
    },
    {
        "author": "潘玙",
        "dynasty": "宋",
        "type": "诗",
        "rhythmic": "",
        "title": "嘲杜鹃",
        "preface": "",
        "paragraphs": [
            "把握年光属大钧，花开花落不由春。",
            "杜鹃若是知机早，归去何须苦劝人。"
        ],
        "notes": "",
        "id": "80985ff8c70ae594269656c6ab449dc4"
    },
    {
        "author": "潘玙",
        "dynasty": "宋",
        "type": "诗",
        "rhythmic": "",
        "title": "听雁有感",
        "preface": "",
        "paragraphs": [
            "怕听云间雁，新愁上客眉。",
            "尖风欺破褐，落日迫残棋。",
            "菊老休赊酒，梅开又费诗。",
            "鸰原千里隔，谁与话心期。"
        ],
        "notes": "",
        "id": "0ba2571c5ce0815df52db5deae8e4366"
    },
    {
        "author": "潘玙",
        "dynasty": "宋",
        "type": "诗",
        "rhythmic": "",
        "title": "嘲雁",
        "preface": "",
        "paragraphs": [
            "羽族无如尔列行，于时底事较炎凉。",
            "应嫌塞北多风雪，却向江南恋稻粱。",
            "春到但知归计急，火明不料祸机藏。",
            "自从寄了苏卿信，此后传书竟渺茫。"
        ],
        "notes": "",
        "id": "e745aca00ed0848acf05cb1b5e8f8bd4"
    },
    {
        "author": "潘玙",
        "dynasty": "宋",
        "type": "诗",
        "rhythmic": "",
        "title": "丈亭",
        "preface": "",
        "paragraphs": [
            "今古此行路，往来无了期。",
            "荒亭尘压旁，废庙土侵碑。",
            "日落空江暮，山遥去鸟迟。",
            "待潮潮未长，沽醉且吟诗。"
        ],
        "notes": "",
        "id": "4a77494472a3d3b2d3617a53755b9ff2"
    },
    {
        "author": "潘玙",
        "dynasty": "宋",
        "type": "诗",
        "rhythmic": "",
        "title": "小窗",
        "preface": "",
        "paragraphs": [
            "小小明窗瞰水开，惜花常是手亲栽。",
            "春山欲晓听鶑语，社雨才晴认燕来。",
            "自涤砚砖闲试墨，笑持茗椀胜衔杯。",
            "有时细炼推敲字，搔首斜阳立几回。"
        ],
        "notes": "",
        "id": "ccb16952f19ccac9965c70fe1e4fbcb5"
    },
    {
        "author": "潘玙",
        "dynasty": "宋",
        "type": "诗",
        "rhythmic": "",
        "title": "田家",
        "preface": "",
        "paragraphs": [
            "田事收成了，仓箱积万千。",
            "鸡鸣秋屋外，牛卧夕阳边。",
            "溪树争收果，村醪不值钱。",
            "幸无征役苦，一醉乐丰年。"
        ],
        "notes": "",
        "id": "0326f12585a6a0f6df78287cbd18c069"
    },
    {
        "author": "潘玙",
        "dynasty": "宋",
        "type": "诗",
        "rhythmic": "",
        "title": "野人家二首  其一",
        "preface": "",
        "paragraphs": [
            "枯藤伴椶屦，行到野人家。",
            "细雨肥梅实，轻风动菜花。",
            "村深难贳酒，客至旋煎茶。",
            "笑说生涯事，栽桑与种麻。"
        ],
        "notes": "",
        "id": "38962f92f04f22f31fa3778f51e8b420"
    },
    {
        "author": "潘玙",
        "dynasty": "宋",
        "type": "诗",
        "rhythmic": "",
        "title": "野人家二首  其二",
        "preface": "",
        "paragraphs": [
            "映门绿叶长桑麻，满地深黄菜著花。",
            "祇道春风恋城市，也留情向野人家。"
        ],
        "notes": "",
        "id": "4591871bc135a7962838203a3d871dd4"
    },
    {
        "author": "潘玙",
        "dynasty": "宋",
        "type": "诗",
        "rhythmic": "",
        "title": "华藏云海亭",
        "preface": "",
        "paragraphs": [
            "一亭突兀出湖边，惯与渔翁系钓舡。",
            "吴越兴亡今已矣，山川流峙只依然。",
            "诗情空寄千年恨，眼力谁穷万里天。",
            "独有缁郎闲似我，却于鸥鹭结清缘。"
        ],
        "notes": "",
        "id": "ad01df76610670a0332a0d8c60520150"
    },
    {
        "author": "潘玙",
        "dynasty": "宋",
        "type": "诗",
        "rhythmic": "",
        "title": "冷泉亭和贾秋壑韵",
        "preface": "",
        "paragraphs": [
            "重到古招提，青松旧□围。",
            "泉声流涧远，亭影带云微。",
            "小雨随风去，残花逐絮飞。",
            "白猿呼不应，人世几斜晖。"
        ],
        "notes": "",
        "id": "b5c4a6ca5a93a2fe14cb75ce1ff84e50"
    },
    {
        "author": "潘玙",
        "dynasty": "宋",
        "type": "诗",
        "rhythmic": "",
        "title": "山居苦",
        "preface": "",
        "paragraphs": [
            "凿破碧云开牖户，花多留得春长久。",
            "种蔬种豆了生涯，心闲只与琴为友。"
        ],
        "notes": "",
        "id": "d974d9e3557e1be570c823b9c344b145"
    },
    {
        "author": "潘玙",
        "dynasty": "宋",
        "type": "诗",
        "rhythmic": "",
        "title": "湖居",
        "preface": "",
        "paragraphs": [
            "旋营小屋并湖滨，最喜闲身叶样轻。",
            "俗子过门令我病，好山到眼觉心清。",
            "新开白地多栽竹，怕惹红尘少入城。",
            "鱼鸟忘机自飞泳，酒边尽可助吟情。"
        ],
        "notes": "",
        "id": "35e1d74769f030f3c80d2f68518a39bc"
    },
    {
        "author": "潘玙",
        "dynasty": "宋",
        "type": "诗",
        "rhythmic": "",
        "title": "王岩幽隠居",
        "preface": "",
        "paragraphs": [
            "一片清闲福，山间结小庐。",
            "此身为隠计，有地学农锄。",
            "午饮煎溪茗，朝羹摘野蔬。",
            "无人知姓字，可以避征书。"
        ],
        "notes": "",
        "id": "d74731f6a61d4467e9faefd3d36701c9"
    },
    {
        "author": "潘玙",
        "dynasty": "宋",
        "type": "诗",
        "rhythmic": "",
        "title": "山处",
        "preface": "",
        "paragraphs": [
            "浮云富贵不关心，只向闲中寄此生。",
            "山色四时仁者静，梅花万古圣之清。",
            "惯临风月搜吟趣，无复江湖梦客程。",
            "独爱邻僧常过我，一瓯茶罢事棋枰。"
        ],
        "notes": "",
        "id": "f281824ce7a2a111983d406213d5c1d2"
    },
    {
        "author": "潘玙",
        "dynasty": "宋",
        "type": "诗",
        "rhythmic": "",
        "title": "山馆",
        "preface": "",
        "paragraphs": [
            "山馆坐秋雨，风吹霁景开。",
            "夕阳明远水，落叶走空阶。",
            "白发人谁健，黄花节又催。",
            "看云动孤酌，聊以尉吟怀。"
        ],
        "notes": "",
        "id": "663739bff531dbca7616ecd35891b426"
    },
    {
        "author": "潘玙",
        "dynasty": "宋",
        "type": "诗",
        "rhythmic": "",
        "title": "秋日闲居二首  其一",
        "preface": "",
        "paragraphs": [
            "诗困权时卧竹窗，梦闲随雁到衡阳。",
            "觉来落日窥帘影，茶鼎松风泼鼻香。"
        ],
        "notes": "",
        "id": "776ee5440778c1ba5fb00391f22079b2"
    },
    {
        "author": "潘玙",
        "dynasty": "宋",
        "type": "诗",
        "rhythmic": "",
        "title": "秋日闲居二首  其二",
        "preface": "",
        "paragraphs": [
            "西风挟雨过江来，水树烟村罨画开。",
            "待得夜晴窗有月，横斜祇欠数枝梅。"
        ],
        "notes": "",
        "id": "0a53c05898a2bef4c59a9aafcd91ab98"
    },
    {
        "author": "潘玙",
        "dynasty": "宋",
        "type": "诗",
        "rhythmic": "",
        "title": "秋日江居",
        "preface": "",
        "paragraphs": [
            "家枕沧江住，西风卷暮秋。",
            "云行天欲动，潮长屋如浮。",
            "落叶悬渔网，斜阳满客舟。",
            "吟成谁管领，拍手唤沙鸥。"
        ],
        "notes": "",
        "id": "77a5ff3242ecf10cbc226062f02328dc"
    },
    {
        "author": "潘玙",
        "dynasty": "宋",
        "type": "诗",
        "rhythmic": "",
        "title": "秋日山居",
        "preface": "",
        "paragraphs": [
            "数椽依碧嶂，飞瀑溅藤萝。",
            "地僻行人少，夜凉明月多。",
            "生涯安澹薄，乐事在吟哦。",
            "病后惟便睡，秋蛩聒砌莎。"
        ],
        "notes": "",
        "id": "256cb611d764e2fc3ef281c579e75964"
    },
    {
        "author": "潘玙",
        "dynasty": "宋",
        "type": "诗",
        "rhythmic": "",
        "title": "横舟亭",
        "preface": "",
        "paragraphs": [
            "与世浮沉者，中流几失维。",
            "此舟聊寓意，之子免乘危。",
            "夜雨蓬为屋，秋风钧不丝。",
            "莫嫌长舣岸，终有济川时。"
        ],
        "notes": "",
        "id": "73f75b1e9aca5b5b77362be90bbcda02"
    },
    {
        "author": "潘玙",
        "dynasty": "宋",
        "type": "诗",
        "rhythmic": "",
        "title": "闲居",
        "preface": "",
        "paragraphs": [
            "厌于奔走乐闲居，湖海交游任阔疎。",
            "燕去又为千里客，雁来谁寄一行书。",
            "青山对面如相识，白发无情亦懒梳。",
            "屋外有园三数亩，春风尽可学耕锄。"
        ],
        "notes": "",
        "id": "5ae40b68c9e256bf4b872e5139ab364c"
    },
    {
        "author": "潘玙",
        "dynasty": "宋",
        "type": "诗",
        "rhythmic": "",
        "title": "休倚楼",
        "preface": "",
        "paragraphs": [
            "碧天如水片云收，雁雁西风字字秋。",
            "江上有楼休独倚，夕阳衰草几多愁。"
        ],
        "notes": "",
        "id": "2c2723810fa859e6e48f96ecac4e6130"
    },
    {
        "author": "潘玙",
        "dynasty": "宋",
        "type": "诗",
        "rhythmic": "",
        "title": "登楼",
        "preface": "",
        "paragraphs": [
            "凉桐叶叶按秋声，搔首危楼百感生。",
            "天欲尽头烟水阔，雁拖残日下芜城。"
        ],
        "notes": "",
        "id": "4c0327847f3de01a8919dd0d47471cc7"
    },
    {
        "author": "潘玙",
        "dynasty": "宋",
        "type": "诗",
        "rhythmic": "",
        "title": "怕上楼",
        "preface": "",
        "paragraphs": [
            "凭高多感慨，怕上夕阳楼。",
            "云阁四山雨，江分两岸秋。",
            "雁来惊客意，枣熟动边愁。",
            "醉里看长剑，英雄志未酬。"
        ],
        "notes": "",
        "id": "775a2035d24ce27bb1fa3245a794a14a"
    },
    {
        "author": "潘玙",
        "dynasty": "宋",
        "type": "诗",
        "rhythmic": "",
        "title": "饮张弌斋月台",
        "preface": "",
        "paragraphs": [
            "同上最高台，山头晚色开。",
            "风才驱雨去，月渐出云来。",
            "世事悲秋扇，吟情付酒杯。",
            "谁家砧杵动，寒计又相催。"
        ],
        "notes": "",
        "id": "ef61098655d69c91e16f04f4eaed3d25"
    },
    {
        "author": "潘玙",
        "dynasty": "宋",
        "type": "诗",
        "rhythmic": "",
        "title": "书寓居壁",
        "preface": "",
        "paragraphs": [
            "家枕官河住，楼闲春已深。",
            "水风清燕语，帘日碎桐阴。",
            "煮茗降书困，焚香启道心。",
            "浮云轻富贵，城市即山林。"
        ],
        "notes": "",
        "id": "8fa1f1a653a8c9fdc064567baeb3b90f"
    },
    {
        "author": "潘玙",
        "dynasty": "宋",
        "type": "诗",
        "rhythmic": "",
        "title": "小窗即事",
        "preface": "",
        "paragraphs": [
            "小窗秋色静，云影弄斜阳。",
            "山带雨余翠，菊存霜后香。",
            "诗情多冷澹，酒态强轩昂。",
            "近得梅为友，相看风味长。"
        ],
        "notes": "",
        "id": "56872518eacd108da41616c38b395409"
    },
    {
        "author": "潘玙",
        "dynasty": "宋",
        "type": "诗",
        "rhythmic": "",
        "title": "倚栏",
        "preface": "",
        "paragraphs": [
            "酒醒思往事，搔首倚危栏。",
            "夜静风鸣树，天凉月满山。",
            "客情怜去燕，秋思入幽兰。",
            "抚剑发长啸，此身空自闲。"
        ],
        "notes": "",
        "id": "7369884ce426d1e2fe8af0482347df89"
    },
    {
        "author": "潘玙",
        "dynasty": "宋",
        "type": "诗",
        "rhythmic": "",
        "title": "湖上寺",
        "preface": "",
        "paragraphs": [
            "西湖风物好，每被寺僧分。",
            "榻卧通宵月，窗开叠嶂云。",
            "天宽多境界，地静隔嚣氛。",
            "忆昔陪清话，平生所未闻。"
        ],
        "notes": "",
        "id": "9dc5fec7e1d489c5948dbbef5d6bbc68"
    },
    {
        "author": "潘玙",
        "dynasty": "宋",
        "type": "诗",
        "rhythmic": "",
        "title": "送僧铁山见赵山台",
        "preface": "",
        "paragraphs": [
            "山台惯与吟僧接，新剖澄江太守符。",
            "前日相逢曾有约，今番一见必如初。",
            "固知海里难为水，须认衣中自蕴珠。",
            "握手只谭风与月，莫因名利复踌躇。"
        ],
        "notes": "",
        "id": "7cb328ad0834300fce33f42bb2cd76b3"
    },
    {
        "author": "潘玙",
        "dynasty": "宋",
        "type": "诗",
        "rhythmic": "",
        "title": "书兰莫德全壁",
        "preface": "",
        "paragraphs": [
            "谁谓居廛身未清，在家心似出家僧。",
            "铜壶惯买梅花插，相对无言悟小乘。"
        ],
        "notes": "",
        "id": "72e5c5424bb0e5cc416f29a39536e337"
    },
    {
        "author": "潘玙",
        "dynasty": "宋",
        "type": "诗",
        "rhythmic": "",
        "title": "寺中",
        "preface": "",
        "paragraphs": [
            "春深寺逾静，云伴小窗闲。",
            "客思落花里，鸡声疎竹间。",
            "昼全无一事，身似坐空山。",
            "幽意何人会，吟僧时往还。"
        ],
        "notes": "",
        "id": "c42ce7a8acb3db36038a51ae092df7d8"
    },
    {
        "author": "潘玙",
        "dynasty": "宋",
        "type": "诗",
        "rhythmic": "",
        "title": "读少陵近体诗",
        "preface": "",
        "paragraphs": [
            "少陵近体诗，其间备众体。",
            "炼语发英华，立意为根柢。",
            "如击常山蛇，应处贯首尾。",
            "今人一体看，而不究其理。"
        ],
        "notes": "",
        "id": "840ab292a9d3d430ff8c9afacc8d62f0"
    },
    {
        "author": "潘玙",
        "dynasty": "宋",
        "type": "诗",
        "rhythmic": "",
        "title": "书红尘兰若吟卷",
        "preface": "",
        "paragraphs": [
            "家住东风花柳边，客来试茗学谈禅。",
            "有时病酒关门睡，梦到维摩丈室前。"
        ],
        "notes": "",
        "id": "02c5bc312051ddab49b70619520d49b0"
    },
    {
        "author": "潘玙",
        "dynasty": "宋",
        "type": "诗",
        "rhythmic": "",
        "title": "送郑渭滨归里",
        "preface": "",
        "paragraphs": [
            "十年学道客长安，炼得丹成返故山。",
            "賸带锦囊诗料去，肯嫌黄叶路程寒。",
            "梅边月照人千里，竹下云封屋两间。",
            "此后旦评声价重，不将旧日阿蒙看。"
        ],
        "notes": "",
        "id": "7aea82b7701cc5652a4d37964b057ad8"
    },
    {
        "author": "潘玙",
        "dynasty": "宋",
        "type": "诗",
        "rhythmic": "",
        "title": "送柴仲山归里",
        "preface": "",
        "paragraphs": [
            "长台在何处，俄听话归期。",
            "雪霁千山月，梅开一路诗。",
            "京尘随地尽，春色到家知。",
            "欲把西湖酒，重来是几时。"
        ],
        "notes": "",
        "id": "67fca0e4bb01c92fedeccb6892260456"
    },
    {
        "author": "潘玙",
        "dynasty": "宋",
        "type": "诗",
        "rhythmic": "",
        "title": "送朱静佳簿君归",
        "preface": "",
        "paragraphs": [
            "武夷山下路，此去几时程。",
            "检历冬将暮，驱车月正明。",
            "客边聊话别，吟里莫寒盟。",
            "只怕除书到，中途趣入京。"
        ],
        "notes": "",
        "id": "809bab9fd425485167adf1b5d72205be"
    },
    {
        "author": "潘玙",
        "dynasty": "宋",
        "type": "诗",
        "rhythmic": "",
        "title": "送吟卷还赵万里",
        "preface": "",
        "paragraphs": [
            "吟中蜚隽声，太白是前身。",
            "风月无非我，江山得主人。",
            "冰梭织古锦，庙瑟奏阳春。",
            "洗眼观新稿，客怀清绝尘。"
        ],
        "notes": "",
        "id": "a092174824df5befe2574ab31b6ddb43"
    },
    {
        "author": "潘玙",
        "dynasty": "宋",
        "type": "诗",
        "rhythmic": "",
        "title": "送胡月山游浙西",
        "preface": "",
        "paragraphs": [
            "西湖摽隽名，谁不缔吟盟。",
            "长说贫为累，犹嫌思未清。",
            "残编饥鼠啮，破壁乱蛩鸣。",
            "一棹松江去，故人应动情。"
        ],
        "notes": "",
        "id": "0e30ba3139aec19c959d73c4ff781bab"
    },
    {
        "author": "潘玙",
        "dynasty": "宋",
        "type": "诗",
        "rhythmic": "",
        "title": "送宣昭子游淮",
        "preface": "",
        "paragraphs": [
            "几年携剑过边城，非但谭兵善用兵。",
            "果是胸中抱材气，肯于纸上立功名。",
            "事当著力机须敏，人匪知心语莫轻。",
            "况有故交能刮目，此行端不负平生。"
        ],
        "notes": "",
        "id": "4b43e0b97c8746ef8c9a76ff9f4c83ff"
    }
]