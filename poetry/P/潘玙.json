[
    {
        "author": "潘玙",
        "dynasty": "宋",
        "type": "诗",
        "rhythmic": "",
        "title": "客中九日",
        "preface": "",
        "paragraphs": [
            "破帽西风急，寒窗败叶飞。",
            "重阳今日是，三径几时归。",
            "簷上多黄菊，门前少白衣。",
            "吟情淡如水，一雁叫斜晖。"
        ],
        "notes": "",
        "id": "aef5a1cd2496754a0fb22c7837f34cd1"
    },
    {
        "author": "潘玙",
        "dynasty": "宋",
        "type": "诗",
        "rhythmic": "",
        "title": "东吴府佥见山觅酒",
        "preface": "",
        "paragraphs": [
            "火龙走日烁炎天，久渴羁肠拟吸川。",
            "见说蓝桥风月好，愿分清致到吟边。"
        ],
        "notes": "",
        "id": "dfbb428edda35020336fcd726a154ec2"
    },
    {
        "author": "潘玙",
        "dynasty": "宋",
        "type": "诗",
        "rhythmic": "",
        "title": "忆舍弟",
        "preface": "",
        "paragraphs": [
            "汝向下邳去，吾犹上国居。",
            "几番曾入梦，十月不收书。",
            "血满干戈地，尘飞盗贼墟。",
            "无人问消息，生死竟何如。"
        ],
        "notes": "",
        "id": "28191f70c2c6d8e0d9db4a8a8a8edc69"
    },
    {
        "author": "潘玙",
        "dynasty": "宋",
        "type": "诗",
        "rhythmic": "",
        "title": "赠道士王玉壶",
        "preface": "",
        "paragraphs": [
            "屦不染凡尘，云深竹屋春。",
            "安心能学道，屋指别无人。",
            "丹熟玄机透，琴清古乐真。",
            "前缘君悟否，老子是龙身。"
        ],
        "notes": "",
        "id": "46e5af89a5dd080f0ecf2b79121e7428"
    },
    {
        "author": "潘玙",
        "dynasty": "宋",
        "type": "诗",
        "rhythmic": "",
        "title": "赠白云道人",
        "preface": "",
        "paragraphs": [
            "白云堆里缚茅庐，活计无多乐有余。",
            "午灶旋添烧药火，夜檠频勘养生书。",
            "门无过客常笼鹤，园凿新池学钓鱼。",
            "身远利名心似水，梦闲时复到华胥。"
        ],
        "notes": "",
        "id": "5595c03fb43208cb639f66c8a6470e73"
    },
    {
        "author": "潘玙",
        "dynasty": "宋",
        "type": "诗",
        "rhythmic": "",
        "title": "寄翁石龟",
        "preface": "",
        "paragraphs": [
            "惯呼风月入毫端，人作神仙以上看。",
            "天赋此清梅亦逊，地因所寓稿随刊。",
            "符分半刺于今易，诗得全名自古难。",
            "洗去淫哇追大雅，能于文海障狂澜。"
        ],
        "notes": "",
        "id": "9bf1c2802c50106073ce686b921a24f5"
    },
    {
        "author": "潘玙",
        "dynasty": "宋",
        "type": "诗",
        "rhythmic": "",
        "title": "寄适园朱表兄",
        "preface": "",
        "paragraphs": [
            "适园分袂后，又复半年余。",
            "笑我多行役，无书话起居。",
            "溪山虽地隔，兄弟可情疎。",
            "办得归耕计，相依结小庐。"
        ],
        "notes": "",
        "id": "24e7e0702b03c11ce4f81bd083367cf8"
    },
    {
        "author": "潘玙",
        "dynasty": "宋",
        "type": "诗",
        "rhythmic": "",
        "title": "酬朱适园访见诗",
        "preface": "",
        "paragraphs": [
            "曾同山友过江湄，何处清游晚未归。",
            "沽酒□羊来好语，开笼放鹤在何时。",
            "云方卷叶收春雨，柳未吹花点客衣。",
            "京洛相逢宜少驻，东风杖屦好追随。"
        ],
        "notes": "",
        "id": "75d0df081a29c0e274efdec042ecbc68"
    },
    {
        "author": "潘玙",
        "dynasty": "宋",
        "type": "诗",
        "rhythmic": "",
        "title": "薝卜花",
        "preface": "",
        "paragraphs": [
            "未说司花刻玉工，人知名与佛相同。",
            "可怜结了黄金子，依旧身归色界中。"
        ],
        "notes": "",
        "id": "06c5eaceae74fe773dbc5dceb75e8e06"
    },
    {
        "author": "潘玙",
        "dynasty": "宋",
        "type": "诗",
        "rhythmic": "",
        "title": "梅花二首  其一",
        "preface": "",
        "paragraphs": [
            "雪中独爱此花开，莫笑花飞委绿苔。",
            "骨里有香吹不散，明年依旧领春回。"
        ],
        "notes": "",
        "id": "a83210e2cb1c57fba96a58a92b81661a"
    },
    {
        "author": "潘玙",
        "dynasty": "宋",
        "type": "诗",
        "rhythmic": "",
        "title": "梅花二首  其二",
        "preface": "",
        "paragraphs": [
            "冰玉丰姿夐绝尘，山林谁伴岁寒盟。",
            "腊前有雪曾相约，天下无花似此清。",
            "不待春风施造化，只嫌晚角说平生。",
            "月香水影吾家事，却被诗人掠美名。"
        ],
        "notes": "",
        "id": "565c4e0753666272e1b6cba1d3f794fb"
    },
    {
        "author": "潘玙",
        "dynasty": "宋",
        "type": "诗",
        "rhythmic": "",
        "title": "湖舡分得行字韵",
        "preface": "",
        "paragraphs": [
            "三月鶑花烂熳春，寻芳谁不趁清明。",
            "要为终日看山计，只买扁舟载酒行。",
            "老柳半枯存古意，浮云多变类人情。",
            "何时结屋西湖上，雨笠烟蓑寄此生。"
        ],
        "notes": "",
        "id": "d8de6ae7ffc41ac6702e7f875d1c5760"
    },
    {
        "author": "潘玙",
        "dynasty": "宋",
        "type": "诗",
        "rhythmic": "",
        "title": "枕上闻钟",
        "preface": "",
        "paragraphs": [
            "酒醒残月明，欹枕听钟声。",
            "风露秋将晚，家山梦辄惊。",
            "客尘侵老鬓，官职借虚名。",
            "却羡僧无事，此心如水清。"
        ],
        "notes": "",
        "id": "045341598a0ed455f2f8ab5e17b367e8"
    },
    {
        "author": "潘玙",
        "dynasty": "宋",
        "type": "诗",
        "rhythmic": "",
        "title": "听弹归去来辞",
        "preface": "",
        "paragraphs": [
            "渊明昔赋归去辞，后世寄声焦桐丝。",
            "先生弹罢和者谁，春山花落啼子规。"
        ],
        "notes": "",
        "id": "82907483823a9e5cf3aab7e4f2d933c2"
    },
    {
        "author": "潘玙",
        "dynasty": "宋",
        "type": "诗",
        "rhythmic": "",
        "title": "曹娥堰打船",
        "preface": "",
        "paragraphs": [
            "曹娥庙前路，平日几经行。",
            "浦浅舟难入，月斜潮始生。",
            "牛随堰索转，犬吠燎盆明。",
            "上得官河去，心安睡可成。"
        ],
        "notes": "",
        "id": "f16fb8b72e3a6dbc659c221decd3538f"
    },
    {
        "author": "潘玙",
        "dynasty": "宋",
        "type": "诗",
        "rhythmic": "",
        "title": "停鞍",
        "preface": "",
        "paragraphs": [
            "古驿晚停鞍，西风客帽寒。",
            "山昏云气湿，秋老叶声干。",
            "昔为作诗苦，今嗟行路难。",
            "铃音边报急，醉里亦眉攒。"
        ],
        "notes": "",
        "id": "803eb140c6ae2856c0e451befa126f17"
    },
    {
        "author": "潘玙",
        "dynasty": "宋",
        "type": "诗",
        "rhythmic": "",
        "title": "看剑有感",
        "preface": "",
        "paragraphs": [
            "开匣看长剑，功名志莫酬。",
            "中原何日复，世事与谁谋。",
            "豪杰多相忘，干戈卒未休。",
            "斜阳照青野，雁过亦含愁。"
        ],
        "notes": "",
        "id": "1eaded1e68f26baca03f951f51e36099"
    },
    {
        "author": "潘玙",
        "dynasty": "宋",
        "type": "诗",
        "rhythmic": "",
        "title": "卷帘",
        "preface": "",
        "paragraphs": [
            "卷帘迎霁色，双鹊噪庭柯。",
            "时节清明过，园林绿荫多。",
            "拂鸾挥画扇，织翠试轻罗。",
            "欲困思煎茗，敲门有客过。"
        ],
        "notes": "",
        "id": "b63ea881be7925eea3f8ee5f7e357c1d"
    },
    {
        "author": "潘玙",
        "dynasty": "宋",
        "type": "诗",
        "rhythmic": "",
        "title": "览镜",
        "preface": "",
        "paragraphs": [
            "览镜颜如改，登楼足尚疲。",
            "惜于多病里，过了少年时。",
            "对月能忘酒，看花间有诗。",
            "独余豪气在，频把剑尘吹。"
        ],
        "notes": "",
        "id": "2db0e265984355d642c29d6ff506bd11"
    },
    {
        "author": "潘玙",
        "dynasty": "宋",
        "type": "诗",
        "rhythmic": "",
        "title": "书道者庵",
        "preface": "",
        "paragraphs": [
            "心与道相安，幽居远市廛。",
            "分花栽别圃，煮茗试新泉。",
            "地僻全成隠，身闲半是仙。",
            "金丹非易炼，此法向谁传。"
        ],
        "notes": "",
        "id": "c08d0aed5416c4f08cb41f8e6157f011"
    },
    {
        "author": "潘玙",
        "dynasty": "宋",
        "type": "诗",
        "rhythmic": "",
        "title": "道宫夜醮",
        "preface": "",
        "paragraphs": [
            "五云宫阙拥霓旌，子夜誊章扣玉清。",
            "星月满坛尘不动，天风吹落步虚声。"
        ],
        "notes": "",
        "id": "bb640e40a649f36aee1a9446bff55391"
    },
    {
        "author": "潘玙",
        "dynasty": "宋",
        "type": "诗",
        "rhythmic": "",
        "title": "梨山李王祠",
        "preface": "",
        "paragraphs": [
            "白玉楼成阅几春，今瞻祠貌俨如生。",
            "一麾出守唐朝旧，八字封王宋爵荣。",
            "花发梨山存故迹，水流柘浦响清声。",
            "传闻有祷须形梦，能使人知桂籍名。"
        ],
        "notes": "",
        "id": "6af5cf46a8c1770b7c37929aea4415ac"
    },
    {
        "author": "潘玙",
        "dynasty": "宋",
        "type": "诗",
        "rhythmic": "",
        "title": "招信道上",
        "preface": "",
        "paragraphs": [
            "岁晚行人少，兵余败□多。",
            "边风鸣晓雁，淮水浴天鹅。",
            "昔梦所不到，今来无奈何。",
            "翩然策归骑，烟月自渔蓑。"
        ],
        "notes": "",
        "id": "19de1e32ece68f1aede04b35ea069b17"
    },
    {
        "author": "潘玙",
        "dynasty": "宋",
        "type": "诗",
        "rhythmic": "",
        "title": "湖边",
        "preface": "",
        "paragraphs": [
            "久不到湖边，春风忆去年。",
            "看来游览地，难值艳阳天。",
            "花柳矜新态，溪山际宿缘。",
            "逢僧知寺近，索茗且谭禅。"
        ],
        "notes": "",
        "id": "1a2ae5c70a78ec7b8999a4c8743bb199"
    },
    {
        "author": "潘玙",
        "dynasty": "宋",
        "type": "诗",
        "rhythmic": "",
        "title": "和潮韵",
        "preface": "",
        "paragraphs": [
            "海若驱车到浙江，西风吹起水云乡。",
            "雷轰万鼓不成雨，雪驾千峰祇荐凉。",
            "犀手谩持吴弩射，貂珰空走伍祠香。",
            "登楼且作川鲸饮，总付兴亡与夕阳。"
        ],
        "notes": "",
        "id": "fc4b87a41589bff84bbcee91e4dba1dc"
    },
    {
        "author": "潘玙",
        "dynasty": "宋",
        "type": "诗",
        "rhythmic": "",
        "title": "荷叶浦",
        "preface": "",
        "paragraphs": [
            "残照明衰草，斜风掠小船。",
            "虽过荷叶浦，不是藕花天。",
            "雁影浮寒水，鸦声落暮烟。",
            "年丰时节好，清兴满吟边。"
        ],
        "notes": "",
        "id": "cc003b34e8b49ef6916c838f7cb90ea4"
    },
    {
        "author": "潘玙",
        "dynasty": "宋",
        "type": "诗",
        "rhythmic": "",
        "title": "九里松路上",
        "preface": "",
        "paragraphs": [
            "联骑松边路，天将晓色分。",
            "涧鸣泉溅石，山暗树栖云。",
            "诗梦迎风醒，钟声想寺闻。",
            "只嫌搅清思，乌鹊噪纷纷。"
        ],
        "notes": "",
        "id": "fd672875ab4ea6b24aee313a36dbf522"
    },
    {
        "author": "潘玙",
        "dynasty": "宋",
        "type": "诗",
        "rhythmic": "",
        "title": "四圣观御园海棠花",
        "preface": "",
        "paragraphs": [
            "燕子来时春政好，御园賸拆海棠花。",
            "如今翠辇游观少，一片东风属道家。"
        ],
        "notes": "",
        "id": "b4a1fd0c06b5126581c65c7bc25c8733"
    },
    {
        "author": "潘玙",
        "dynasty": "宋",
        "type": "诗",
        "rhythmic": "",
        "title": "山圃梅",
        "preface": "",
        "paragraphs": [
            "旧种梅盈圃，山居未是贫。",
            "腊前春讯息，林下玉精神。",
            "水月西湖梦，风霜晚岁身。",
            "分明隠君子，不肯惹红尘。"
        ],
        "notes": "",
        "id": "ccc2527295ccee55e2bfec39043771d3"
    },
    {
        "author": "潘玙",
        "dynasty": "宋",
        "type": "诗",
        "rhythmic": "",
        "title": "春花吟",
        "preface": "",
        "paragraphs": [
            "春未来时花未觉，春欲去时花又落。",
            "莫言世事无始终，春亦于花太情薄。",
            "我今问花并问春，司花司春者何人。",
            "空中髣髴有神语，此当问之于大钧。",
            "不如再作问钧赋，赋成直上天门去。",
            "扣天乞与花长春，免使花飞怨春暮。"
        ],
        "notes": "",
        "id": "9b4aed2296e51a31b9b4b44991b1bce7"
    },
    {
        "author": "潘玙",
        "dynasty": "宋",
        "type": "诗",
        "rhythmic": "",
        "title": "晚菊",
        "preface": "",
        "paragraphs": [
            "可惜重阳已过期，黄花无数绕山篱。",
            "政缘懒作趋时态，多少幽香人不知。"
        ],
        "notes": "",
        "id": "45be038b3a5debb60c5be854b965e5b0"
    },
    {
        "author": "潘玙",
        "dynasty": "宋",
        "type": "诗",
        "rhythmic": "",
        "title": "采桑曲",
        "preface": "",
        "paragraphs": [
            "东采桑，西采桑，春风陌上罗裙香。",
            "为怕蚕饥急归去，回头忽见薄情郎，如何富贵却相忘。"
        ],
        "notes": "",
        "id": "58d60dcecc913ebd659bb3b9d7163eab"
    },
    {
        "author": "潘玙",
        "dynasty": "宋",
        "type": "诗",
        "rhythmic": "",
        "title": "爱柳",
        "preface": "",
        "paragraphs": [
            "万紫千红锦织成，一宵风雨尽飘零。",
            "争如杨柳全春色，不管春归色自青。"
        ],
        "notes": "",
        "id": "4b5aa2b749f7eba463c2723fdbba44c9"
    },
    {
        "author": "潘玙",
        "dynasty": "宋",
        "type": "诗",
        "rhythmic": "",
        "title": "移种菖蒲",
        "preface": "",
        "paragraphs": [
            "谁剪苍龙髯，种之水边石。",
            "不与草争春，四时挺幽碧。",
            "余心具静观，而爱此正色。",
            "一朝移香根，古瓷手亲植。",
            "疏之以泠风，沐之以甘泽。",
            "得此伴闲身，凡花何足惜。",
            "呼童汛浄室，寘彼芝兰侧。",
            "如参物外人，利名念俱释。",
            "如亲诗中仙，冷澹趣相得。",
            "人物本一体，清浊霄壤隔。",
            "物以类而聚，人于交贵择。",
            "人为物之灵，讵可乏真识。"
        ],
        "notes": "",
        "id": "fbd685ec0979a15a03f23cc427c009e3"
    },
    {
        "author": "潘玙",
        "dynasty": "宋",
        "type": "诗",
        "rhythmic": "",
        "title": "鸠",
        "preface": "",
        "paragraphs": [
            "斑斑羽拂晓烟青，一样东风两样声。",
            "计拙不如鸱妇巧，绸缪桑户趁天晴。"
        ],
        "notes": "",
        "id": "39fa8b4c237de62789f4de9a526f5fe4"
    },
    {
        "author": "潘玙",
        "dynasty": "宋",
        "type": "诗",
        "rhythmic": "",
        "title": "雁",
        "preface": "",
        "paragraphs": [
            "岁岁来宾似有期，此心非恋稻粱肥。",
            "不怜不带中原信，空对西风作字飞。"
        ],
        "notes": "",
        "id": "08412ea133039e004eed664d097f59f9"
    },
    {
        "author": "潘玙",
        "dynasty": "宋",
        "type": "诗",
        "rhythmic": "",
        "title": "听子规有感",
        "preface": "",
        "paragraphs": [
            "客边听子规，忍见百花飞。",
            "唤得春先去，如何汝未归。",
            "蜀山仍旧在，世事觉今非。",
            "只合三缄口，空林伴夕晖。"
        ],
        "notes": "",
        "id": "f5ff66d4d2fb88f299517eecedaf8c54"
    },
    {
        "author": "潘玙",
        "dynasty": "宋",
        "type": "诗",
        "rhythmic": "",
        "title": "嘲杜鹃",
        "preface": "",
        "paragraphs": [
            "把握年光属大钧，花开花落不由春。",
            "杜鹃若是知机早，归去何须苦劝人。"
        ],
        "notes": "",
        "id": "dfc5b7665d6193cfd2bf369894361745"
    },
    {
        "author": "潘玙",
        "dynasty": "宋",
        "type": "诗",
        "rhythmic": "",
        "title": "听雁有感",
        "preface": "",
        "paragraphs": [
            "怕听云间雁，新愁上客眉。",
            "尖风欺破褐，落日迫残棋。",
            "菊老休赊酒，梅开又费诗。",
            "鸰原千里隔，谁与话心期。"
        ],
        "notes": "",
        "id": "397305a2943323d464b530104bbceb0c"
    },
    {
        "author": "潘玙",
        "dynasty": "宋",
        "type": "诗",
        "rhythmic": "",
        "title": "嘲雁",
        "preface": "",
        "paragraphs": [
            "羽族无如尔列行，于时底事较炎凉。",
            "应嫌塞北多风雪，却向江南恋稻粱。",
            "春到但知归计急，火明不料祸机藏。",
            "自从寄了苏卿信，此后传书竟渺茫。"
        ],
        "notes": "",
        "id": "e9315ec30cab68a47045a82e973f26cf"
    },
    {
        "author": "潘玙",
        "dynasty": "宋",
        "type": "诗",
        "rhythmic": "",
        "title": "丈亭",
        "preface": "",
        "paragraphs": [
            "今古此行路，往来无了期。",
            "荒亭尘压旁，废庙土侵碑。",
            "日落空江暮，山遥去鸟迟。",
            "待潮潮未长，沽醉且吟诗。"
        ],
        "notes": "",
        "id": "43c1e5ff7c0170f32ab05bd16b8ab9b9"
    },
    {
        "author": "潘玙",
        "dynasty": "宋",
        "type": "诗",
        "rhythmic": "",
        "title": "小窗",
        "preface": "",
        "paragraphs": [
            "小小明窗瞰水开，惜花常是手亲栽。",
            "春山欲晓听鶑语，社雨才晴认燕来。",
            "自涤砚砖闲试墨，笑持茗椀胜衔杯。",
            "有时细炼推敲字，搔首斜阳立几回。"
        ],
        "notes": "",
        "id": "50cd87fdfaf14938f9f243d539ed936a"
    },
    {
        "author": "潘玙",
        "dynasty": "宋",
        "type": "诗",
        "rhythmic": "",
        "title": "田家",
        "preface": "",
        "paragraphs": [
            "田事收成了，仓箱积万千。",
            "鸡鸣秋屋外，牛卧夕阳边。",
            "溪树争收果，村醪不值钱。",
            "幸无征役苦，一醉乐丰年。"
        ],
        "notes": "",
        "id": "888e6e0523509687b11aca17205bbd8f"
    },
    {
        "author": "潘玙",
        "dynasty": "宋",
        "type": "诗",
        "rhythmic": "",
        "title": "野人家二首  其一",
        "preface": "",
        "paragraphs": [
            "枯藤伴椶屦，行到野人家。",
            "细雨肥梅实，轻风动菜花。",
            "村深难贳酒，客至旋煎茶。",
            "笑说生涯事，栽桑与种麻。"
        ],
        "notes": "",
        "id": "8bcba529182d404c369b7b7ece667664"
    },
    {
        "author": "潘玙",
        "dynasty": "宋",
        "type": "诗",
        "rhythmic": "",
        "title": "野人家二首  其二",
        "preface": "",
        "paragraphs": [
            "映门绿叶长桑麻，满地深黄菜著花。",
            "祇道春风恋城市，也留情向野人家。"
        ],
        "notes": "",
        "id": "f9493079755bc231f213ccb389dd2a2f"
    },
    {
        "author": "潘玙",
        "dynasty": "宋",
        "type": "诗",
        "rhythmic": "",
        "title": "华藏云海亭",
        "preface": "",
        "paragraphs": [
            "一亭突兀出湖边，惯与渔翁系钓舡。",
            "吴越兴亡今已矣，山川流峙只依然。",
            "诗情空寄千年恨，眼力谁穷万里天。",
            "独有缁郎闲似我，却于鸥鹭结清缘。"
        ],
        "notes": "",
        "id": "88676cd81a4401c5c62d119104ef1523"
    },
    {
        "author": "潘玙",
        "dynasty": "宋",
        "type": "诗",
        "rhythmic": "",
        "title": "冷泉亭和贾秋壑韵",
        "preface": "",
        "paragraphs": [
            "重到古招提，青松旧□围。",
            "泉声流涧远，亭影带云微。",
            "小雨随风去，残花逐絮飞。",
            "白猿呼不应，人世几斜晖。"
        ],
        "notes": "",
        "id": "a6db6947e697f297f0a195d83eaf0c3f"
    },
    {
        "author": "潘玙",
        "dynasty": "宋",
        "type": "诗",
        "rhythmic": "",
        "title": "山居苦",
        "preface": "",
        "paragraphs": [
            "凿破碧云开牖户，花多留得春长久。",
            "种蔬种豆了生涯，心闲只与琴为友。"
        ],
        "notes": "",
        "id": "1bb1e4ce97c3a5ac8256a7e542c8b94e"
    },
    {
        "author": "潘玙",
        "dynasty": "宋",
        "type": "诗",
        "rhythmic": "",
        "title": "湖居",
        "preface": "",
        "paragraphs": [
            "旋营小屋并湖滨，最喜闲身叶样轻。",
            "俗子过门令我病，好山到眼觉心清。",
            "新开白地多栽竹，怕惹红尘少入城。",
            "鱼鸟忘机自飞泳，酒边尽可助吟情。"
        ],
        "notes": "",
        "id": "cf3870ac6196daae69261448f1785e71"
    },
    {
        "author": "潘玙",
        "dynasty": "宋",
        "type": "诗",
        "rhythmic": "",
        "title": "王岩幽隠居",
        "preface": "",
        "paragraphs": [
            "一片清闲福，山间结小庐。",
            "此身为隠计，有地学农锄。",
            "午饮煎溪茗，朝羹摘野蔬。",
            "无人知姓字，可以避征书。"
        ],
        "notes": "",
        "id": "197b2369fdb5201f10cd345b14a8872f"
    },
    {
        "author": "潘玙",
        "dynasty": "宋",
        "type": "诗",
        "rhythmic": "",
        "title": "山处",
        "preface": "",
        "paragraphs": [
            "浮云富贵不关心，只向闲中寄此生。",
            "山色四时仁者静，梅花万古圣之清。",
            "惯临风月搜吟趣，无复江湖梦客程。",
            "独爱邻僧常过我，一瓯茶罢事棋枰。"
        ],
        "notes": "",
        "id": "ea432ee744c0a01a17db8700f3d844df"
    },
    {
        "author": "潘玙",
        "dynasty": "宋",
        "type": "诗",
        "rhythmic": "",
        "title": "山馆",
        "preface": "",
        "paragraphs": [
            "山馆坐秋雨，风吹霁景开。",
            "夕阳明远水，落叶走空阶。",
            "白发人谁健，黄花节又催。",
            "看云动孤酌，聊以尉吟怀。"
        ],
        "notes": "",
        "id": "dbe29a33d32012439cf81bc5024b7f08"
    },
    {
        "author": "潘玙",
        "dynasty": "宋",
        "type": "诗",
        "rhythmic": "",
        "title": "秋日闲居二首  其一",
        "preface": "",
        "paragraphs": [
            "诗困权时卧竹窗，梦闲随雁到衡阳。",
            "觉来落日窥帘影，茶鼎松风泼鼻香。"
        ],
        "notes": "",
        "id": "f3764c2da9f16c489941ccf87033a27c"
    },
    {
        "author": "潘玙",
        "dynasty": "宋",
        "type": "诗",
        "rhythmic": "",
        "title": "秋日闲居二首  其二",
        "preface": "",
        "paragraphs": [
            "西风挟雨过江来，水树烟村罨画开。",
            "待得夜晴窗有月，横斜祇欠数枝梅。"
        ],
        "notes": "",
        "id": "d91833c633e87f9c513ac59eb573bc75"
    },
    {
        "author": "潘玙",
        "dynasty": "宋",
        "type": "诗",
        "rhythmic": "",
        "title": "秋日江居",
        "preface": "",
        "paragraphs": [
            "家枕沧江住，西风卷暮秋。",
            "云行天欲动，潮长屋如浮。",
            "落叶悬渔网，斜阳满客舟。",
            "吟成谁管领，拍手唤沙鸥。"
        ],
        "notes": "",
        "id": "07e75017b910ef6ee5b7bb132edcae38"
    },
    {
        "author": "潘玙",
        "dynasty": "宋",
        "type": "诗",
        "rhythmic": "",
        "title": "秋日山居",
        "preface": "",
        "paragraphs": [
            "数椽依碧嶂，飞瀑溅藤萝。",
            "地僻行人少，夜凉明月多。",
            "生涯安澹薄，乐事在吟哦。",
            "病后惟便睡，秋蛩聒砌莎。"
        ],
        "notes": "",
        "id": "ec6710826ca30598b98aa20a6233d9e6"
    },
    {
        "author": "潘玙",
        "dynasty": "宋",
        "type": "诗",
        "rhythmic": "",
        "title": "横舟亭",
        "preface": "",
        "paragraphs": [
            "与世浮沉者，中流几失维。",
            "此舟聊寓意，之子免乘危。",
            "夜雨蓬为屋，秋风钧不丝。",
            "莫嫌长舣岸，终有济川时。"
        ],
        "notes": "",
        "id": "7247cc8814933e34acdc233a5db94e57"
    },
    {
        "author": "潘玙",
        "dynasty": "宋",
        "type": "诗",
        "rhythmic": "",
        "title": "闲居",
        "preface": "",
        "paragraphs": [
            "厌于奔走乐闲居，湖海交游任阔疎。",
            "燕去又为千里客，雁来谁寄一行书。",
            "青山对面如相识，白发无情亦懒梳。",
            "屋外有园三数亩，春风尽可学耕锄。"
        ],
        "notes": "",
        "id": "0ebc9ffc025ba8dbdcdb9348a8f4ca8f"
    },
    {
        "author": "潘玙",
        "dynasty": "宋",
        "type": "诗",
        "rhythmic": "",
        "title": "休倚楼",
        "preface": "",
        "paragraphs": [
            "碧天如水片云收，雁雁西风字字秋。",
            "江上有楼休独倚，夕阳衰草几多愁。"
        ],
        "notes": "",
        "id": "6edd1cb98ec49e17c3aa771ef725dcd4"
    },
    {
        "author": "潘玙",
        "dynasty": "宋",
        "type": "诗",
        "rhythmic": "",
        "title": "登楼",
        "preface": "",
        "paragraphs": [
            "凉桐叶叶按秋声，搔首危楼百感生。",
            "天欲尽头烟水阔，雁拖残日下芜城。"
        ],
        "notes": "",
        "id": "28d8583730fc38a4ed027d5e2a1384a6"
    },
    {
        "author": "潘玙",
        "dynasty": "宋",
        "type": "诗",
        "rhythmic": "",
        "title": "怕上楼",
        "preface": "",
        "paragraphs": [
            "凭高多感慨，怕上夕阳楼。",
            "云阁四山雨，江分两岸秋。",
            "雁来惊客意，枣熟动边愁。",
            "醉里看长剑，英雄志未酬。"
        ],
        "notes": "",
        "id": "654a0c94d1a456cdf670ba6853ee06a5"
    },
    {
        "author": "潘玙",
        "dynasty": "宋",
        "type": "诗",
        "rhythmic": "",
        "title": "饮张弌斋月台",
        "preface": "",
        "paragraphs": [
            "同上最高台，山头晚色开。",
            "风才驱雨去，月渐出云来。",
            "世事悲秋扇，吟情付酒杯。",
            "谁家砧杵动，寒计又相催。"
        ],
        "notes": "",
        "id": "2057f359586efd892f5d4439869b41c6"
    },
    {
        "author": "潘玙",
        "dynasty": "宋",
        "type": "诗",
        "rhythmic": "",
        "title": "书寓居壁",
        "preface": "",
        "paragraphs": [
            "家枕官河住，楼闲春已深。",
            "水风清燕语，帘日碎桐阴。",
            "煮茗降书困，焚香启道心。",
            "浮云轻富贵，城市即山林。"
        ],
        "notes": "",
        "id": "6e8990bf91a1ca5a736d498ba7090cd2"
    },
    {
        "author": "潘玙",
        "dynasty": "宋",
        "type": "诗",
        "rhythmic": "",
        "title": "小窗即事",
        "preface": "",
        "paragraphs": [
            "小窗秋色静，云影弄斜阳。",
            "山带雨余翠，菊存霜后香。",
            "诗情多冷澹，酒态强轩昂。",
            "近得梅为友，相看风味长。"
        ],
        "notes": "",
        "id": "c73fdefb44c4ffe8bc9cf7cc39855266"
    },
    {
        "author": "潘玙",
        "dynasty": "宋",
        "type": "诗",
        "rhythmic": "",
        "title": "倚栏",
        "preface": "",
        "paragraphs": [
            "酒醒思往事，搔首倚危栏。",
            "夜静风鸣树，天凉月满山。",
            "客情怜去燕，秋思入幽兰。",
            "抚剑发长啸，此身空自闲。"
        ],
        "notes": "",
        "id": "f6d72cc2ec325b7f279f16b709d892c9"
    },
    {
        "author": "潘玙",
        "dynasty": "宋",
        "type": "诗",
        "rhythmic": "",
        "title": "湖上寺",
        "preface": "",
        "paragraphs": [
            "西湖风物好，每被寺僧分。",
            "榻卧通宵月，窗开叠嶂云。",
            "天宽多境界，地静隔嚣氛。",
            "忆昔陪清话，平生所未闻。"
        ],
        "notes": "",
        "id": "ad72a1af032191fbd43de67655cb3c53"
    },
    {
        "author": "潘玙",
        "dynasty": "宋",
        "type": "诗",
        "rhythmic": "",
        "title": "送僧铁山见赵山台",
        "preface": "",
        "paragraphs": [
            "山台惯与吟僧接，新剖澄江太守符。",
            "前日相逢曾有约，今番一见必如初。",
            "固知海里难为水，须认衣中自蕴珠。",
            "握手只谭风与月，莫因名利复踌躇。"
        ],
        "notes": "",
        "id": "d35166ce8020bf4e98742fef1e9fb60d"
    },
    {
        "author": "潘玙",
        "dynasty": "宋",
        "type": "诗",
        "rhythmic": "",
        "title": "书兰莫德全壁",
        "preface": "",
        "paragraphs": [
            "谁谓居廛身未清，在家心似出家僧。",
            "铜壶惯买梅花插，相对无言悟小乘。"
        ],
        "notes": "",
        "id": "06e3d23be83267a8a60bf4c4527753f4"
    },
    {
        "author": "潘玙",
        "dynasty": "宋",
        "type": "诗",
        "rhythmic": "",
        "title": "寺中",
        "preface": "",
        "paragraphs": [
            "春深寺逾静，云伴小窗闲。",
            "客思落花里，鸡声疎竹间。",
            "昼全无一事，身似坐空山。",
            "幽意何人会，吟僧时往还。"
        ],
        "notes": "",
        "id": "7015f07cec4af7c463e5e097ab42320c"
    },
    {
        "author": "潘玙",
        "dynasty": "宋",
        "type": "诗",
        "rhythmic": "",
        "title": "读少陵近体诗",
        "preface": "",
        "paragraphs": [
            "少陵近体诗，其间备众体。",
            "炼语发英华，立意为根柢。",
            "如击常山蛇，应处贯首尾。",
            "今人一体看，而不究其理。"
        ],
        "notes": "",
        "id": "c4f530debab2583efb95fa9e3517391b"
    },
    {
        "author": "潘玙",
        "dynasty": "宋",
        "type": "诗",
        "rhythmic": "",
        "title": "书红尘兰若吟卷",
        "preface": "",
        "paragraphs": [
            "家住东风花柳边，客来试茗学谈禅。",
            "有时病酒关门睡，梦到维摩丈室前。"
        ],
        "notes": "",
        "id": "9292e63c1bcb9317be6199d0daf98a81"
    },
    {
        "author": "潘玙",
        "dynasty": "宋",
        "type": "诗",
        "rhythmic": "",
        "title": "送郑渭滨归里",
        "preface": "",
        "paragraphs": [
            "十年学道客长安，炼得丹成返故山。",
            "賸带锦囊诗料去，肯嫌黄叶路程寒。",
            "梅边月照人千里，竹下云封屋两间。",
            "此后旦评声价重，不将旧日阿蒙看。"
        ],
        "notes": "",
        "id": "173c706058381eeae9db564ae602190c"
    },
    {
        "author": "潘玙",
        "dynasty": "宋",
        "type": "诗",
        "rhythmic": "",
        "title": "送柴仲山归里",
        "preface": "",
        "paragraphs": [
            "长台在何处，俄听话归期。",
            "雪霁千山月，梅开一路诗。",
            "京尘随地尽，春色到家知。",
            "欲把西湖酒，重来是几时。"
        ],
        "notes": "",
        "id": "8bc4bd21c9ebfcab95afa8e062107638"
    },
    {
        "author": "潘玙",
        "dynasty": "宋",
        "type": "诗",
        "rhythmic": "",
        "title": "送朱静佳簿君归",
        "preface": "",
        "paragraphs": [
            "武夷山下路，此去几时程。",
            "检历冬将暮，驱车月正明。",
            "客边聊话别，吟里莫寒盟。",
            "只怕除书到，中途趣入京。"
        ],
        "notes": "",
        "id": "8750e9a7191aa019489fe14dd6c3cf7b"
    },
    {
        "author": "潘玙",
        "dynasty": "宋",
        "type": "诗",
        "rhythmic": "",
        "title": "送吟卷还赵万里",
        "preface": "",
        "paragraphs": [
            "吟中蜚隽声，太白是前身。",
            "风月无非我，江山得主人。",
            "冰梭织古锦，庙瑟奏阳春。",
            "洗眼观新稿，客怀清绝尘。"
        ],
        "notes": "",
        "id": "058e8eda620a6348bb292e990b41f1b1"
    },
    {
        "author": "潘玙",
        "dynasty": "宋",
        "type": "诗",
        "rhythmic": "",
        "title": "送胡月山游浙西",
        "preface": "",
        "paragraphs": [
            "西湖摽隽名，谁不缔吟盟。",
            "长说贫为累，犹嫌思未清。",
            "残编饥鼠啮，破壁乱蛩鸣。",
            "一棹松江去，故人应动情。"
        ],
        "notes": "",
        "id": "3d86ab3968503c3a4cacae7ee1872e31"
    },
    {
        "author": "潘玙",
        "dynasty": "宋",
        "type": "诗",
        "rhythmic": "",
        "title": "送宣昭子游淮",
        "preface": "",
        "paragraphs": [
            "几年携剑过边城，非但谭兵善用兵。",
            "果是胸中抱材气，肯于纸上立功名。",
            "事当著力机须敏，人匪知心语莫轻。",
            "况有故交能刮目，此行端不负平生。"
        ],
        "notes": "",
        "id": "765719c4661e3db2b071abfcb138b8f8"
    }
]