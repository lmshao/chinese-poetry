[
    {
        "author": "裴良杰",
        "dynasty": "宋",
        "type": "诗",
        "rhythmic": "",
        "title": "大涤洞留题  其一",
        "preface": "",
        "paragraphs": [
            "杖屦乘闲历众山，俄惊凡迹到仙坛。",
            "清潀潄玉一川媚，瑞气浮空两洞寒。",
            "风入乔松琴弄操，烟笼远岫灶烧丹。",
            "我今聊此凝双眼，陡觉壶中世界宽。"
        ],
        "notes": "",
        "id": "4051e5c9c41e0b0bac8b62f6cf1176df"
    },
    {
        "author": "裴良杰",
        "dynasty": "宋",
        "type": "诗",
        "rhythmic": "",
        "title": "大涤洞留题  其二",
        "preface": "",
        "paragraphs": [
            "鸠杖先生旨趣深，探直搜隠事幽寻。",
            "顶头有眼谁能识，心鉴无尘物莫侵。",
            "洞里烟霞人不老，水边花木自成阴。",
            "乞师金鼎丹炉火，为慰平生觉道心。"
        ],
        "notes": "",
        "id": "43ca8fcce1f9ede2c3e0f9ef9d66439a"
    },
    {
        "author": "裴良杰",
        "dynasty": "宋",
        "type": "诗",
        "rhythmic": "",
        "title": "游虎丘",
        "preface": "",
        "paragraphs": [
            "顾我江湖旧壮怀，家林终是事尘埃。",
            "登临直到秋方好，行乐只因山远来。",
            "剑石池边须笑适，花亭月下约徘徊。",
            "自惭俗驾非名胜，窃恐山灵为勒回。"
        ],
        "notes": "",
        "id": "e4117b3e7063b8cf44825444f58b0d8e"
    }
]