[
    {
        "author": "彭秋宇",
        "dynasty": "宋",
        "type": "诗",
        "rhythmic": "",
        "title": "襄樊失守",
        "preface": "",
        "paragraphs": [
            "六年援绝困重围，到此无谋更出奇。",
            "慷慨如张虽有愧，孤穷似李亦堪悲。",
            "列城寒月惊鸿散，夷路西风哨马驰。",
            "机速房深谋画处，岂无高着活危棋。"
        ],
        "notes": "",
        "id": "ca8f5c986baeafb6d749654d0b094994"
    },
    {
        "author": "彭秋宇",
        "dynasty": "宋",
        "type": "诗",
        "rhythmic": "",
        "title": "江上师溃",
        "preface": "",
        "paragraphs": [
            "江上西风督戍秋，国人延颈捷随收。",
            "中宵弃甲三军溃，往岁藏已经百战休。",
            "甚羡虞公前采石，可怜下谓后雷州。",
            "诸贤着意筹新局，嫠妇如今正有忧。"
        ],
        "notes": "",
        "id": "e591a9ab51411fd5816417e092298483"
    },
    {
        "author": "彭秋宇",
        "dynasty": "宋",
        "type": "诗",
        "rhythmic": "",
        "title": "南征",
        "preface": "",
        "paragraphs": [
            "圣皇神武志规恢，南国胡为贡未来。",
            "铜柱地荒云隔断，珠崖天圣鴈飞回。",
            "秋风曾见秦师出，晓日今闻汉诏哀。",
            "中国有人终慕化，且看万象乐春台。"
        ],
        "notes": "",
        "id": "1c570dd4d96b9d2fae9a497b9744f2d2"
    },
    {
        "author": "彭秋宇",
        "dynasty": "宋",
        "type": "诗",
        "rhythmic": "",
        "title": "再平南扰",
        "preface": "",
        "paragraphs": [
            "乾坤重辟八荒春，何事中间有末臣。",
            "南粤一隅先汉地，阳樊数世有周民。",
            "山川惯识旌旗影，道路长愁士马尘。",
            "闻说讨平归奏凯，剩俘女子载珠珍。"
        ],
        "notes": "",
        "id": "92b14932a2045c10a51346e1d82c0ce1"
    },
    {
        "author": "彭秋宇",
        "dynasty": "宋",
        "type": "诗",
        "rhythmic": "",
        "title": "西风",
        "preface": "",
        "paragraphs": [
            "边笳凄惨动江城，朔鴈南飞几阵横。",
            "云气昏昏秋万里，旄头烱烱夜三更。",
            "向来海上凫毛出，何日关中马角生。",
            "天地无情豪杰尽，西风颠倒若为情。"
        ],
        "notes": "",
        "id": "2c386d5d7491743f8e50ece26c4ab603"
    },
    {
        "author": "彭秋宇",
        "dynasty": "宋",
        "type": "诗",
        "rhythmic": "",
        "title": "庚申喜闻",
        "preface": "",
        "paragraphs": [
            "万方欢喜醉春风，数路飞书奏凯同。",
            "天拟诸公扶社稷，人言多难识英雄。",
            "周邦虽小名犹正，楚国方强力易穷。",
            "从此东南基岱岳，好磨崖石颂成功。"
        ],
        "notes": "",
        "id": "b4b816fa8e74ab28c6e3dc894edf1199"
    },
    {
        "author": "彭秋宇",
        "dynasty": "宋",
        "type": "诗",
        "rhythmic": "",
        "title": "边事",
        "preface": "",
        "paragraphs": [
            "边头无日不秋风，荐食无厌更启戎。",
            "谁拥貔貅专玉帐，不收鹦鹉着金笼。",
            "江曾飞度量丝熟，襄已重围堕甑同。",
            "安得扶持今社稷，重来韩岳数英雄。"
        ],
        "notes": "",
        "id": "bf09342a369f6032fb3ecfc1ea2d3045"
    },
    {
        "author": "彭秋宇",
        "dynasty": "宋",
        "type": "诗",
        "rhythmic": "",
        "title": "乙亥纪闻",
        "preface": "",
        "paragraphs": [
            "羽书朝暮涨氛埃，天诏勤王起草莱。",
            "寒上风高鹰飏去，江头雾暗马飞来。",
            "诸贤忠爱谋安出，四将英灵唤不回。",
            "漠漠雪天秋万里，飞鸣无数鴈鸿哀。"
        ],
        "notes": "",
        "id": "77c14081631ffed7eb2e25f6f4d445ac"
    },
    {
        "author": "彭秋宇",
        "dynasty": "宋",
        "type": "诗",
        "rhythmic": "",
        "title": "乙亥冬",
        "preface": "",
        "paragraphs": [
            "祸乱方来苦不禁，此生谁料有如今。",
            "四郊云扰旌旗影，诸阃风寒社稷心。",
            "杞国有人忧凛凛，桃源无路入深深。",
            "少陵野老怀忠愤，醉里攒眉强自吟。"
        ],
        "notes": "",
        "id": "0bd22fcf73dd6fe771f0ea5d9e1e7191"
    },
    {
        "author": "彭秋宇",
        "dynasty": "宋",
        "type": "诗",
        "rhythmic": "",
        "title": "读吟啸集  其一",
        "preface": "",
        "paragraphs": [
            "兴废明知数有天，臣心感激义当然。",
            "孔明尚欲西都蜀，王蠋宁甘北面燕。",
            "凤鹤不灵凄落日，蛟龙已逝冷长川。",
            "丈夫一为纲常死，表表人间万古传。"
        ],
        "notes": "",
        "id": "e1a8a9ad3ef587643f55c7abf7b8f1a1"
    },
    {
        "author": "彭秋宇",
        "dynasty": "宋",
        "type": "诗",
        "rhythmic": "",
        "title": "读吟啸集  其二",
        "preface": "",
        "paragraphs": [
            "力支大厦烱孤忠，太息黄旗运不东。",
            "天若有情虹贯日，人谁不死气凌空。",
            "倍增晁董儒科重，可与夷齐史传同。",
            "地位九分人物好，更于何处觅英雄。"
        ],
        "notes": "",
        "id": "d7d6c27fc377fc9a89303f018647ea48"
    },
    {
        "author": "彭秋宇",
        "dynasty": "宋",
        "type": "诗",
        "rhythmic": "",
        "title": "秋兴  其一",
        "preface": "",
        "paragraphs": [
            "沙尘破褐客秋风，落落亲朋半老翁。",
            "野旷有时闻啸虎，天宽无处寄征鸿。",
            "四方玉帛燕山北，万里帆樯海水东。",
            "回首可怜歌舞地，芳花石础树阴中。"
        ],
        "notes": "",
        "id": "319b74131eafc788b09c767939689896"
    },
    {
        "author": "彭秋宇",
        "dynasty": "宋",
        "type": "诗",
        "rhythmic": "",
        "title": "秋兴  其二",
        "preface": "",
        "paragraphs": [
            "西风卷地送凄凉，目断归帆落日黄。",
            "鴈过江天云漠漠，龙游沧海水茫茫。",
            "故人入梦三更月，近事惊心两鬓霜。",
            "试把浊醪浇磊磈，樽中犹带芷兰香。"
        ],
        "notes": "",
        "id": "7221bf94b38857687633f894ac1bca43"
    },
    {
        "author": "彭秋宇",
        "dynasty": "宋",
        "type": "诗",
        "rhythmic": "",
        "title": "世事",
        "preface": "",
        "paragraphs": [
            "茫茫世事等浮萍，愁绪方浓醉又醒。",
            "日月双飞天不老，干戈百战地常腥。",
            "此时弓马多秦戍，何日衣冠见汉庭。",
            "宇宙西风愁不尽，谁家门巷草青青。"
        ],
        "notes": "",
        "id": "84572c10f9aaa512e03d040c13238a50"
    },
    {
        "author": "彭秋宇",
        "dynasty": "宋",
        "type": "诗",
        "rhythmic": "",
        "title": "闻鬼",
        "preface": "",
        "paragraphs": [
            "荒郊白骨卧枯莎，有鬼衔冤苦奈何。",
            "半夜数声凄枕席，十年几度惨干戈。",
            "英魂无托子孙绝，史笔不知忠义多。",
            "欲反髑髅生世乐，近来富贵亦消磨。"
        ],
        "notes": "",
        "id": "45ba8e2870a1527a36f9c710a82c8bc3"
    },
    {
        "author": "彭秋宇",
        "dynasty": "宋",
        "type": "诗",
        "rhythmic": "",
        "title": "感旧",
        "preface": "",
        "paragraphs": [
            "五更漏尽醉魂醒，谁富胸中十万兵。",
            "如昔襄阳坚砥柱，至今江左屹金城。",
            "南来铁马吹唇沸，北去铜人泪眼盈。",
            "闻说钱塘风景异，胥涛犹有不平鸣。"
        ],
        "notes": "",
        "id": "c3062862a94a57798f27fde70728c69f"
    },
    {
        "author": "彭秋宇",
        "dynasty": "宋",
        "type": "诗",
        "rhythmic": "",
        "title": "罪言",
        "preface": "",
        "paragraphs": [
            "四境风寒满目秋，区区嫠妇深忧。",
            "岂无豪杰二三策，亦有东南百十州。",
            "斫案肯迎新造魏，挥戈曾复旧宗周。",
            "仓公一望休惊走，好把囊中暝眩投。"
        ],
        "notes": "",
        "id": "dc3ea1de0b36e67a6a9889eb55b19bbe"
    },
    {
        "author": "彭秋宇",
        "dynasty": "宋",
        "type": "诗",
        "rhythmic": "",
        "title": "闲愁",
        "preface": "",
        "paragraphs": [
            "江横天堑涌鲸波，信是闲愁两鬓皤。",
            "上界有春娱日月，中原无梦冷山河。",
            "扶持宇宙人非少，经济风涛论尽多。",
            "昨夜甘泉烽火急，禁中拊髀忆廉颇。"
        ],
        "notes": "",
        "id": "7e3eae5d8861b28a49af27c05b35ecee"
    },
    {
        "author": "彭秋宇",
        "dynasty": "宋",
        "type": "诗",
        "rhythmic": "",
        "title": "感旧",
        "preface": "",
        "paragraphs": [
            "督府由来十十六秋，几回祈去几回留。",
            "人称姬旦三朝辅，谁羡鸱夷一舸游。",
            "葛岭春风天地醉，芜湖夜月战事今愁。",
            "平生心事青编在，身与皇家共戚休。"
        ],
        "notes": "",
        "id": "ecdb288d06bfe1e964f8466af6926d8c"
    }
]