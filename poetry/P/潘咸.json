[
    {
        "author": "潘咸",
        "dynasty": "唐",
        "type": "诗",
        "rhythmic": "",
        "title": "登明戍堡",
        "preface": "",
        "paragraphs": [
            "来经古城上，极目思无穷。",
            "寇尽烟萝外，人归蔓草中。",
            "峰峦当阙古，堞垒对云空。",
            "不见昔名将，徒称有战功。"
        ],
        "notes": "",
        "id": "c4fe4de2345013ef4699b9cc82028e2a"
    },
    {
        "author": "潘咸",
        "dynasty": "唐",
        "type": "诗",
        "rhythmic": "",
        "title": "送陈明府之任",
        "preface": "",
        "paragraphs": [
            "客见天台县，闾阎树色间。",
            "骖回几临水，带缓独开山。",
            "吏散落花尽，人居远岛闲。",
            "过于老莱子，端简独承颜。"
        ],
        "notes": "",
        "id": "1b9083a9d0f58a46ff6772a920bd0dc6"
    },
    {
        "author": "潘咸",
        "dynasty": "唐",
        "type": "诗",
        "rhythmic": "",
        "title": "长安春暮",
        "preface": "",
        "paragraphs": [
            "客在关西春暮夜，还同江外已清明。",
            "三更独立看花月，惟欠子规啼一声。"
        ],
        "notes": "",
        "id": "cd2492fd57d5f1f5593ca075d6ddf7a8"
    },
    {
        "author": "潘咸",
        "dynasty": "唐",
        "type": "诗",
        "rhythmic": "",
        "title": "舟行",
        "preface": "",
        "paragraphs": [
            "平沙极浦无人度，独系孤舟寒草西。",
            "半夜起看潮上月，万山中有一猨啼。"
        ],
        "notes": "",
        "id": "5cd386529dee404792b9b7e6188a73a9"
    },
    {
        "author": "潘咸",
        "dynasty": "唐",
        "type": "诗",
        "rhythmic": "",
        "title": "送僧",
        "preface": "",
        "paragraphs": [
            "阙下僧归山顶寺，却看朝日下方明。",
            "莫道野人寻不见，半天云里有钟声。"
        ],
        "notes": "",
        "id": "e25a1f95255506dccf75b742d7a8f1a2"
    },
    {
        "author": "潘咸",
        "dynasty": "唐",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "栈踏猨声暮，江看剑影秋。",
            "僧老白云上，磬寒高鸟边。",
            "心已同猨狖，不闻人是非。",
            "行人渡流水，白马入前山。",
            "秋深雪满黄金塞，夜夜鸿声入汉阳。"
        ],
        "notes": "",
        "id": "beef5640e9062296b327047a266a292b"
    },
    {
        "author": "潘咸",
        "dynasty": "唐",
        "type": "诗",
        "rhythmic": "",
        "title": "芍药",
        "preface": "",
        "paragraphs": [
            "闲来竹亭赏，赏极蘂珠宫。",
            "叶已尽余翠，花才半展红。",
            "媚欺桃李色，香夺绮罗风。",
            "每到春残日，芳华处处同。"
        ],
        "notes": "",
        "id": "9095de04d3047ecb0aec843bdeed62bd"
    },
    {
        "author": "潘咸",
        "dynasty": "唐",
        "type": "诗",
        "rhythmic": "",
        "title": "皇恩寺（题拟）",
        "preface": "",
        "paragraphs": [
            "睿（别本作「广」）泽潭来数百年，海山高处有祇园。",
            "禅林自是三三（别本作「山」）界，尘世谁知十二门。",
            "诗客迢迢寻义路，禅翁特特（别本作「转」）起谈轩。",
            "香炉顶上垂东注，万派分明出一源。",
            "（见影印文渊阁《四库全书》本《淳熙三山志》卷三五，所注别本指上海图书馆藏清红格抄本。",
            "原署作者为「潘诚」，今从《全唐诗》以咸为正名。",
            "）。"
        ],
        "notes": "",
        "id": "543bc1226384f08dd67dcbaab354c049"
    }
]