[
    {
        "author": "彭止",
        "dynasty": "宋",
        "type": "诗",
        "rhythmic": "",
        "title": "题辛稼轩斋",
        "preface": "",
        "paragraphs": [
            "棋子声干案接尘，午窗诗梦暖于春。",
            "清风不动阶前竹，谁道今朝有故人。"
        ],
        "notes": "",
        "id": "984965acf1fe107f536f1c36ebfdb55e"
    },
    {
        "author": "彭止",
        "dynasty": "宋",
        "type": "诗",
        "rhythmic": "",
        "title": "四贤古风寿帅阃 老聃子",
        "preface": "",
        "paragraphs": [
            "昔在羲皇前，遂有鬰华子。",
            "苍姬握图箓，更出为柱史。",
            "应世抑何久，万有千余祀。",
            "一日将度关，昆仑且西指。",
            "短车驾青犊，上有紫云起。",
            "占风知圣人，再拜勤尹喜。",
            "授之五千言，试一撮玄旨。",
            "是身求不殆，其要在知止。",
            "万事皆倘来，轩冕直寄耳。",
            "乘云游太清，坐进长生理。"
        ],
        "notes": "",
        "id": "e44abe8011254883d3e821342c0ed57a"
    },
    {
        "author": "彭止",
        "dynasty": "宋",
        "type": "诗",
        "rhythmic": "",
        "title": "四贤古风寿帅阃 广成子",
        "preface": "",
        "paragraphs": [
            "崆峒鬰岧峣，直上万丈强。",
            "中有广成居，白石砌华房。",
            "抱神靡自役，室静蔼生光。",
            "岁丁千二百，来今讵可量。",
            "土德方在御，斋心造其旁。",
            "至道顾何在，愿一示其方。",
            "云飞不待族，木落不待黄。",
            "形劳精则摇，于道未相当。",
            "失之下为士，得者上为皇。",
            "妙训閟玄局，为公发天藏。",
            "诚能守其一，智故兼相忘。",
            "往游无极乐，二仪久相长。"
        ],
        "notes": "",
        "id": "abff0d2a3ffab125637b1f5735e190b0"
    },
    {
        "author": "彭止",
        "dynasty": "宋",
        "type": "诗",
        "rhythmic": "",
        "title": "四贤古风寿帅阃 赤松子",
        "preface": "",
        "paragraphs": [
            "古之得道士，住世讵可期。",
            "吾观赤松子，宛在神农时。",
            "随飚欻上下，分职为雨师。",
            "炎皇女得仙，驭气常追随。",
            "帝降以逮王，嬴氏接苍姬。",
            "更革非一代，隠见不可知。",
            "赤精制六合，子房定王基。",
            "功成应天道，挺身往从之。",
            "名列太玄童，玉女如婴儿。",
            "愿言踵高躅，寿命一如斯。"
        ],
        "notes": "",
        "id": "14a299e15e7dc74886157b3f26913a15"
    },
    {
        "author": "彭止",
        "dynasty": "宋",
        "type": "诗",
        "rhythmic": "",
        "title": "四贤古风寿帅阃 和安老人",
        "preface": "",
        "paragraphs": [
            "煌煌王侯族，富贵甘如蜜。",
            "飘飘学仙侣，翅举自蓬荜。",
            "且如王子晋，玉笙吹已毕。",
            "白鹤忽来寻，乘虚气何逸。",
            "刘安振其后，飞腾闻举室。",
            "微如鸡犬类，云间讵相失。",
            "斯乃帝王孙，安在岩穴出。",
            "至今和安老，千载与相匹。",
            "沙土暨云阳，闻诸经所述。",
            "此地可长生，得之养形质。",
            "乃知朝市隠，胜彼山林日。",
            "和平能毓气，安静常抱一。",
            "号名岂虚假，是谓练形术。",
            "焉用采昌阳，宁须茹芝术。",
            "从今列仙传，当续更生笔。"
        ],
        "notes": "",
        "id": "1db2633d1248c58d16007d8081df9fde"
    },
    {
        "author": "彭止",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "天西玉一钩。"
        ],
        "notes": "",
        "id": "7a3637b6a32c332e42a87991c86315b6"
    },
    {
        "author": "彭止",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "吾生良可嗟。"
        ],
        "notes": "",
        "id": "1141a49cc30fe13fb6a463bc8183ac19"
    },
    {
        "author": "彭止",
        "dynasty": "宋",
        "type": "诗",
        "rhythmic": "",
        "title": "句  其三",
        "preface": "",
        "paragraphs": [
            "可怜踪迹似流萍。"
        ],
        "notes": "",
        "id": "87ab38cbdba5b679b787646244c34ffd"
    },
    {
        "author": "彭止",
        "dynasty": "宋",
        "type": "词",
        "rhythmic": "满庭芳",
        "title": "",
        "preface": "",
        "paragraphs": [
            "月闰清秋，时逢诞节，画堂瑞气多多。",
            "遥瞻南极，瑞彩照盘坡。",
            "好是年才五十，身当贵、福比山河。",
            "无些事，方裙短揭，时复自高歌。",
            "欢娱，当此际，香燃宝鸭，酒酌金荷。",
            "恣柳腰樱口，左右森罗。",
            "纵有人人捧拥，争得似、正面嫦娥。",
            "思量取，朱颜未老，好事莫蹉跎。"
        ],
        "notes": "",
        "id": "8aa5ed1e8d57417c8050c09fd0c800f7"
    },
    {
        "author": "彭止",
        "dynasty": "宋",
        "type": "词",
        "rhythmic": "留春令",
        "title": "",
        "preface": "",
        "paragraphs": [
            "夜来小雨三更作。",
            "近水处、小桃开却。",
            "玉女向晓掀朱箔。",
            "似与花枝有约。",
            "绿池上、柳腰纤弱。",
            "燕子过、谁家院落。",
            "春衫试着香罗薄。",
            "无奈东风太恶。"
        ],
        "notes": "",
        "id": "818e8fd3d42e3f1396742f0c2aef2d3f"
    }
]