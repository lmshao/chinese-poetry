[
    {
        "author": "彭伉",
        "dynasty": "唐",
        "type": "诗",
        "rhythmic": "",
        "title": "青云干吕 一",
        "preface": "",
        "paragraphs": [
            "祥辉上干吕，郁郁又纷纷。",
            "远示无为化，将明至道君。",
            "势凝千里静，色向九霄分。",
            "已见从龙意，宁知触石文。",
            "状烟殊散漫，捧日更氛氲。",
            "自使来宾国，西瞻仰瑞云。"
        ],
        "notes": "",
        "id": "2ca2a1e6b7445101138ab5a2f8f7b889"
    },
    {
        "author": "彭伉",
        "dynasty": "唐",
        "type": "诗",
        "rhythmic": "",
        "title": "青云干吕 二",
        "preface": "",
        "paragraphs": [
            "圣布中区化，祥符异域云。",
            "含春初应吕，晕碧已成文。",
            "东起随风暖，西流共日曛。",
            "升时嘉异月，为庆等凝汾。",
            "轻与晴烟比，高将晓雾分。",
            "飘飘如可致，愿此翊明君。"
        ],
        "notes": "",
        "id": "58ddbcb6af2f8c1578a23870949132f1"
    },
    {
        "author": "彭伉",
        "dynasty": "唐",
        "type": "诗",
        "rhythmic": "",
        "title": "寄妻",
        "preface": "",
        "paragraphs": [
            "莫讶相如献赋迟，锦书谁道泪沾衣。",
            "不须化作山头石，待我堂前折桂枝。"
        ],
        "notes": "",
        "id": "17015eea53fe0d8f8e6779f28d266aec"
    }
]