[
    {
        "author": "潘柽",
        "dynasty": "宋",
        "type": "诗",
        "rhythmic": "",
        "title": "遇旧有感",
        "preface": "",
        "paragraphs": [
            "人间百寒暑，正似须臾期。",
            "当年同袍子，一见雪满颐。",
            "不惟形容变，亦复声音移。",
            "坐定问姓字，始省从师时。",
            "见此发咏叹，劳生果何为。",
            "不如多饮酒，满腹同鸱夷。"
        ],
        "notes": "",
        "id": "649216d63ac7ca4175c13af0337bf5f1"
    },
    {
        "author": "潘柽",
        "dynasty": "宋",
        "type": "诗",
        "rhythmic": "",
        "title": "客舍",
        "preface": "",
        "paragraphs": [
            "急雨鸣空壁，轻寒上薄帏。",
            "愁多空被酒，梦短不成归。",
            "暗想桃花落，遥怜燕子飞。",
            "偷儿欺客寝，夜静卷春衣。"
        ],
        "notes": "",
        "id": "1494d1c1d17ea2bd28b3298e0baf437c"
    },
    {
        "author": "潘柽",
        "dynasty": "宋",
        "type": "诗",
        "rhythmic": "",
        "title": "题钓台",
        "preface": "",
        "paragraphs": [
            "蝉冠未必似羊裘，出处当时已熟筹。",
            "但得诸公依日月，不妨老子卧林丘。",
            "英雄陈迹千年在，香火空山万木秋。",
            "自笑黄尘吹鬓客，爱来祠下系孤舟。"
        ],
        "notes": "",
        "id": "790939904ee1622635e54810ac36eb38"
    },
    {
        "author": "潘柽",
        "dynasty": "宋",
        "type": "诗",
        "rhythmic": "",
        "title": "送友人游金陵",
        "preface": "",
        "paragraphs": [
            "酒尽谭余意转新，北风一舸下寒津。",
            "遥知白下登楼处，正欠黄初着句人。",
            "往事省来多岁月，旧游疎似晓星辰。",
            "半山斜日荒凉寺，更有残碑待拂尘。"
        ],
        "notes": "",
        "id": "78faf1f723f00f3c8ca31865b8c824c5"
    },
    {
        "author": "潘柽",
        "dynasty": "宋",
        "type": "诗",
        "rhythmic": "",
        "title": "简徐判院",
        "preface": "",
        "paragraphs": [
            "风谊峥嵘昔未亲，正悬一榻待高人。",
            "当年曾接东莱话，今日宁嫌北阮贫。",
            "世味梅花开野水，诗情马首没黄尘。",
            "何时载酒从君去，灵鹫峰前借早春。"
        ],
        "notes": "",
        "id": "c12ab512d405820ca03903588130d8bc"
    },
    {
        "author": "潘柽",
        "dynasty": "宋",
        "type": "诗",
        "rhythmic": "",
        "title": "出郭",
        "preface": "",
        "paragraphs": [
            "酤酒三家市，题诗十里塘。",
            "薄云鸥外影，空翠马头香。",
            "出郭知无事，寻僧有底忙。",
            "终当成野逸，小筑近沧浪。"
        ],
        "notes": "",
        "id": "8ea1774249c09bc71f029a6717f17c83"
    },
    {
        "author": "潘柽",
        "dynasty": "宋",
        "type": "诗",
        "rhythmic": "",
        "title": "岁莫怀旧",
        "preface": "",
        "paragraphs": [
            "白发将朱颜，一去几时返。",
            "怀哉不能寐，展转复展转。",
            "雀噪晓窗白，鸡鸣芳岁晚。",
            "梅花眼中春，故情千里远。"
        ],
        "notes": "",
        "id": "49456285985bce4fb23cdee85a6e2dbc"
    },
    {
        "author": "潘柽",
        "dynasty": "宋",
        "type": "诗",
        "rhythmic": "",
        "title": "还自钱塘道中",
        "preface": "",
        "paragraphs": [
            "江上青山落照边，江头归客木兰船。",
            "春鸥自共潮回去，一点飞来是柳绵。"
        ],
        "notes": "",
        "id": "1c9ead10c12a08050f6326974c055696"
    },
    {
        "author": "潘柽",
        "dynasty": "宋",
        "type": "诗",
        "rhythmic": "",
        "title": "自滁阳回至乌衣镇",
        "preface": "",
        "paragraphs": [
            "行人元不恨长途，下马旗亭酒可沽。",
            "回首瑯琊山不见，西风吹起豆田乌。"
        ],
        "notes": "",
        "id": "271eb3fdab9dc88fc35b919f4ff8dbc9"
    },
    {
        "author": "潘柽",
        "dynasty": "宋",
        "type": "诗",
        "rhythmic": "",
        "title": "雁荡道中",
        "preface": "",
        "paragraphs": [
            "千丈岩头一点红，春风吹落浅莎中。",
            "山僧倚杖移时去，说似溪边采药翁。"
        ],
        "notes": "",
        "id": "9a8b79c57ab5439ab86d828d3ae733b3"
    },
    {
        "author": "潘柽",
        "dynasty": "宋",
        "type": "诗",
        "rhythmic": "",
        "title": "次韵酬陆放翁",
        "preface": "",
        "paragraphs": [
            "瘦藤白苎岸乌纱，随分酬春领物华。",
            "西崦三椽休问舍，南湖一带近栽花。",
            "眼昏客枕多储菊，肺渴僧庖屡借茶。",
            "无事闲门便早睡，清灯唤起为吟家。"
        ],
        "notes": "",
        "id": "b9496d2ef5172b1fc46ead3ccfce148e"
    },
    {
        "author": "潘柽",
        "dynasty": "宋",
        "type": "诗",
        "rhythmic": "",
        "title": "霅上简娄舜章",
        "preface": "",
        "paragraphs": [
            "鸡头旋煮莲新拗，簇凤排花鲙更鲜。",
            "清夜故人情客到，小船载酒大船边。"
        ],
        "notes": "",
        "id": "32681ee861f4722be89f43a6f178d730"
    },
    {
        "author": "潘柽",
        "dynasty": "宋",
        "type": "诗",
        "rhythmic": "",
        "title": "平江道中",
        "preface": "",
        "paragraphs": [
            "不载图书载酒杯，姑苏台下小徘徊。",
            "东风不识人心老，摆柳吹花一并来。"
        ],
        "notes": "",
        "id": "eb68ae96a26b9ced8504b4e8bde352a6"
    },
    {
        "author": "潘柽",
        "dynasty": "宋",
        "type": "诗",
        "rhythmic": "",
        "title": "书姜夔昔游诗后",
        "preface": "",
        "paragraphs": [
            "我行半天下，未能到潇湘。",
            "君诗如画图，历历记所尝。",
            "起我远游兴，其如须毛霜。",
            "何以舒此怀，转轸移清商。"
        ],
        "notes": "",
        "id": "271a06b3c26a26a10deb34c314b8471a"
    },
    {
        "author": "潘柽",
        "dynasty": "宋",
        "type": "诗",
        "rhythmic": "",
        "title": "赠姜邦杰",
        "preface": "",
        "paragraphs": [
            "诗人拥节古来稀，今见梅山际盛时。",
            "传世篇章红锦烂，去天门户碧油垂。",
            "风霜气老同陈柏，亭馆花开对蜀葵。",
            "应记灞桥人寂寞，依然风雪撚霜髭。"
        ],
        "notes": "",
        "id": "53575c74e579bf099112cec4478c0003"
    },
    {
        "author": "潘柽",
        "dynasty": "宋",
        "type": "诗",
        "rhythmic": "",
        "title": "赠姜白石",
        "preface": "",
        "paragraphs": [
            "世间官职似樗蒲，采到枯松亦大夫。",
            "白石道人新拜号，断无缴駮任称呼。"
        ],
        "notes": "",
        "id": "9c7abce1f26a966893be9b45500bec53"
    },
    {
        "author": "潘柽",
        "dynasty": "宋",
        "type": "诗",
        "rhythmic": "",
        "title": "丽春花",
        "preface": "",
        "paragraphs": [
            "梁苑花销去，黄台果自薰。",
            "不同鶑子粟，别是石榴裙。",
            "婀娜才胜掌，参差莫梦云。",
            "王郎寻水竹，驻履几殷勤。"
        ],
        "notes": "",
        "id": "1544a5dc0941c10a51839069263db7b0"
    },
    {
        "author": "潘柽",
        "dynasty": "宋",
        "type": "诗",
        "rhythmic": "",
        "title": "鹭",
        "preface": "",
        "paragraphs": [
            "银潢何限鹊查查，看得桥成度宝车。",
            "如许风标无用处，年年分占水葓花。"
        ],
        "notes": "",
        "id": "39b7a1e0e01701b13e211de052f1d9ff"
    },
    {
        "author": "潘柽",
        "dynasty": "宋",
        "type": "诗",
        "rhythmic": "",
        "title": "过虞美人墓",
        "preface": "",
        "paragraphs": [
            "樽前一曲奈何歌，千古英雄恨不磨。",
            "女子在军今莫问，君王愎谏向来多。",
            "最怜秋雨添狐穴，谁与春醪酹棘窠。",
            "一朽何须论异域，寄声青冢太媕婀。"
        ],
        "notes": "",
        "id": "f7341e994ff275cd69b67a8c6c3a4206"
    },
    {
        "author": "潘柽",
        "dynasty": "宋",
        "type": "诗",
        "rhythmic": "",
        "title": "上龟山寺",
        "preface": "",
        "paragraphs": [
            "菜花开处认遗基，荒屋残僧未忍离。",
            "寺付丙丁应有数，岸分南北最堪悲。",
            "金铃塔上如相语，铁佛风前亦敛眉。",
            "野匠不知行客意，竞磨浓墨打顽碑。"
        ],
        "notes": "",
        "id": "724a5f9f10e3b34582ad81ecfba0a494"
    },
    {
        "author": "潘柽",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "一树黄葵金盏侧，劝人相对醉西风。"
        ],
        "notes": "",
        "id": "dc818c0128ad5afbc65c255f1ab56537"
    }
]