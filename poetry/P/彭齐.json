[
    {
        "author": "彭齐",
        "dynasty": "宋",
        "type": "诗",
        "rhythmic": "",
        "title": "献南丰宰",
        "preface": "",
        "paragraphs": [
            "昨夜黄斑入县来，分明踪迹印苍苔。",
            "几多道德驱难去，些子猪羊引便来。",
            "令尹声声言有过，录公口口道无灾。",
            "思量也解开东阁，留取头蹄设秀才。"
        ],
        "notes": "",
        "id": "41e429fe64f1115e40890c4a73613cd6"
    },
    {
        "author": "彭齐",
        "dynasty": "宋",
        "type": "诗",
        "rhythmic": "",
        "title": "寒食忆江南",
        "preface": "",
        "paragraphs": [
            "四度逢寒食，江南身未还。",
            "二亲青草冢，三月子规山。",
            "榆柳藏新火，松楸病故关。",
            "东风两行泪，原上夕阳间。"
        ],
        "notes": "",
        "id": "aef1fc1d8aca013f93df20e9579b91c9"
    },
    {
        "author": "彭齐",
        "dynasty": "宋",
        "type": "诗",
        "rhythmic": "",
        "title": "酒旗",
        "preface": "",
        "paragraphs": [
            "太平天子束戈矛，惟许青旗在酒楼。",
            "我有百瓢元帅量，使君酣战客中愁。"
        ],
        "notes": "",
        "id": "f308b8ffd01b4b89dd8fd180163838e4"
    }
]