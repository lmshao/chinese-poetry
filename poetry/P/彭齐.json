[
    {
        "author": "彭齐",
        "dynasty": "宋",
        "type": "诗",
        "rhythmic": "",
        "title": "献南丰宰",
        "preface": "",
        "paragraphs": [
            "昨夜黄斑入县来，分明踪迹印苍苔。",
            "几多道德驱难去，些子猪羊引便来。",
            "令尹声声言有过，录公口口道无灾。",
            "思量也解开东阁，留取头蹄设秀才。"
        ],
        "notes": "",
        "id": "53bac39b9acb0921d404502a91867a76"
    },
    {
        "author": "彭齐",
        "dynasty": "宋",
        "type": "诗",
        "rhythmic": "",
        "title": "寒食忆江南",
        "preface": "",
        "paragraphs": [
            "四度逢寒食，江南身未还。",
            "二亲青草冢，三月子规山。",
            "榆柳藏新火，松楸病故关。",
            "东风两行泪，原上夕阳间。"
        ],
        "notes": "",
        "id": "a9ef301c4af142d8680c81662666646d"
    },
    {
        "author": "彭齐",
        "dynasty": "宋",
        "type": "诗",
        "rhythmic": "",
        "title": "酒旗",
        "preface": "",
        "paragraphs": [
            "太平天子束戈矛，惟许青旗在酒楼。",
            "我有百瓢元帅量，使君酣战客中愁。"
        ],
        "notes": "",
        "id": "9ed0fbc93f4a4e624a0dfe19bda81694"
    }
]