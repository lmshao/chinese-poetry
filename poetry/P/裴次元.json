[
    {
        "author": "裴次元",
        "dynasty": "唐",
        "type": "诗",
        "rhythmic": "",
        "title": "南至日隔仗望含元殿炉香",
        "preface": "",
        "paragraphs": [
            "冕旒初负扆，卉服尽朝天。",
            "旸谷初移日，金炉渐起烟。",
            "芬馨流远近，散漫入貂蝉。",
            "霜仗凝逾白，朱栏映转鲜。",
            "始看浮阙在，稍见逐风迁。",
            "为沐皇家庆，来瞻羽卫前。"
        ],
        "notes": "",
        "id": "67dc7b7377518fdc2d78cc4e2e87d3ae"
    },
    {
        "author": "裴次元",
        "dynasty": "唐",
        "type": "诗",
        "rhythmic": "",
        "title": "律中应钟",
        "preface": "",
        "paragraphs": [
            "律穷方数寸，室暗在三重。",
            "伶管灰先动，秦正节已逢。",
            "商声辞玉笛，羽调入金钟。",
            "密叶翻霜彩，轻冰歛水容。",
            "望鸿南去绝，迎气北来浓。",
            "愿托无凋性，寒林自比松。"
        ],
        "notes": "",
        "id": "603347650eccf6f25fbf1c0bcd318e68"
    },
    {
        "author": "裴次元",
        "dynasty": "唐",
        "type": "诗",
        "rhythmic": "",
        "title": "赋得亚父碎玉斗",
        "preface": "",
        "paragraphs": [
            "雄谋竟不决，宝玉将何爱。",
            "倏尔霜刃挥，飒然春冰碎。",
            "飞光动旗帜，散响惊环珮。",
            "霜浓绣帐前，星流锦筵内。",
            "图王业已失，为虏言空悔。",
            "独有青史中，英风冠千载。"
        ],
        "notes": "",
        "id": "cb79ecf83a52bafdd1605a08e49dde60"
    },
    {
        "author": "裴次元",
        "dynasty": "唐",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "积高依郡城，迥拔凌霄汉。"
        ],
        "notes": "",
        "id": "92621903a89b5ca20894195472d4d971"
    },
    {
        "author": "裴次元",
        "dynasty": "唐",
        "type": "诗",
        "rhythmic": "",
        "title": "冶山二十咏（幷序） 天泉池",
        "preface": "",
        "paragraphs": [
            "鱼鳞息枯池，广之使涵泳。",
            "疏凿得蒙泉，澄明覩明镜。",
            "（《淳熙三山志》卷一）（按：《淳熙三山志》云：「唐元和八年，刺史裴次元于其〖指冶山〗南辟为毬场，即山为亭，作诗题于其壁。",
            "」次录其序之大略，幷云二十首的诗题是：《望京山》、《观海亭》、《双桧岭》、《登山路》、《天泉池》、《玩琴台》、《筯竹岩》、《枇杷川》、《荻芦岗》、《桃花坞》、《芳茗原》、《山阴亭》、《含清洞》、《红蕉坪》、《越壑桥》、《独秀峰》、《筼筜坳》、《八角亭》、《椒盘石》、《白土谷》。",
            "诗各一章，章六句。",
            "今存者惟《淳熙三山志》所录之《天泉池》四句及《望京楼》二句，后者已收入《全唐诗》卷四六六。",
            "《淳熙三山志》另录冯审所作记。",
            "）。"
        ],
        "notes": "",
        "id": "b188cca80ca15f4497141ad5d0b28165"
    }
]