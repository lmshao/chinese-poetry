[
    {
        "author": "彭晓",
        "dynasty": "唐",
        "type": "诗",
        "rhythmic": "",
        "title": "参同契明镜图诀诗二首 一",
        "preface": "",
        "paragraphs": [
            "造化潜施迹莫穷，簇成真诀指蒙童。",
            "三篇秘列八环内，万象门开一镜中。",
            "离女驾龙为木壻，坎男乘虎作金翁。",
            "同人好道宜精究，究得长生路便通。"
        ],
        "notes": "",
        "id": "7efd43dda0f9dfa1a63bb18b17d15714"
    },
    {
        "author": "彭晓",
        "dynasty": "唐",
        "type": "诗",
        "rhythmic": "",
        "title": "参同契明镜图诀诗二首 二",
        "preface": "",
        "paragraphs": [
            "至道希夷妙且深，烧丹先认大还心。",
            "日爻阴耦生真汞，月卦阳奇产正金。",
            "女妊朱砂男孕雪，北藏荧惑丙含壬。",
            "两端指的铅金祖，莫向诸般取次寻。"
        ],
        "notes": "",
        "id": "0b1961972c4b3b0a1abbf2235d89d5fb"
    }
]