[
    {
        "author": "彭叔夏",
        "dynasty": "宋",
        "type": "词",
        "rhythmic": "水调歌头",
        "title": "",
        "preface": "",
        "paragraphs": [
            "铜章纡墨绶，茜服佩银鱼。",
            "慈闱一笑，全胜莱子彩衣裾。",
            "好事柿红萱草，长伴朱颜绿发，荣贵更谁如。",
            "轴锦装鸾诰，帘绣窣藤舆。",
            "龙为炙，麟作脯，倒琼壶。",
            "寿筵今年，邀请金母伴麻姑。",
            "缥渺飞琼舞罢，宛转双成歌彻，何物奉亲娱。",
            "探支长命缕，预借角蟾蜍。"
        ],
        "notes": "",
        "id": "87974ba08726079f6db34553582cdb2a"
    }
]