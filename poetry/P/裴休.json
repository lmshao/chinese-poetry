[
    {
        "author": "裴休",
        "dynasty": "唐",
        "type": "诗",
        "rhythmic": "",
        "title": "题泐潭",
        "preface": "",
        "paragraphs": [
            "泐潭形胜地，祖塔在云湄。",
            "浩劫有穷日，真风无坠时。",
            "岁华空自老，消息竟谁知。",
            "到此轻尘虑，功名自可遗。"
        ],
        "notes": "",
        "id": "2d4ed6e5a9f226044ad8231645ee87e4"
    },
    {
        "author": "裴休",
        "dynasty": "唐",
        "type": "诗",
        "rhythmic": "",
        "title": "赠黄蘖山僧希运",
        "preface": "",
        "paragraphs": [
            "曾传达士心中印，额有圆珠七尺身。",
            "挂锡十年栖蜀水，浮杯今日渡漳滨。",
            "一千龙象随高步，万里香华结胜因。",
            "拟欲事师为弟子，不知将法付何人。"
        ],
        "notes": "",
        "id": "e6ef3d43d195880a7f9728c266b12895"
    },
    {
        "author": "裴休",
        "dynasty": "唐",
        "type": "诗",
        "rhythmic": "",
        "title": "太平兴龙寺诗（题拟）",
        "preface": "",
        "paragraphs": [
            "麟台朝士辞书府，鳯阙禅宗出帝京。",
            "当堰双林亲惠远，行过五老访渊明。",
            "白衣居士轻班爵，败衲高僧薄世情。",
            "引得病夫无外想，一身师事竺先生。",
            "（见《永乐大典》卷六六九九。",
            "十八阳。",
            "江字（七函六十四册）。",
            "余参阅本书卷三崔融诗附注。",
            "此诗又见《吉石庵丛书》本陈舜俞《庐山记》卷四，原题甚长。",
            "岑仲勉《唐方镇年表正补》考证应为裴坦作，是。",
            "另详《全唐诗续拾》卷三十二。",
            "）。"
        ],
        "notes": "",
        "id": "2ef06e0b9b6f75159aeda3207a839bde"
    },
    {
        "author": "裴休",
        "dynasty": "唐",
        "type": "诗",
        "rhythmic": "",
        "title": "题铜官山庙（灵祐王祠在铜官山）",
        "preface": "",
        "paragraphs": [
            "浔阳贤太守，遗庙古溪边。",
            "树影入流水，石门当洞天。",
            "幡花凝宝座，香案俨炉烟。",
            "若到千年后，重修事宛然。",
            "（《嘉靖铜陵县志》八、又《嘉靖池州府志》五）。"
        ],
        "notes": "",
        "id": "98b4b27e0bfaee995a883813e889ba62"
    },
    {
        "author": "裴休",
        "dynasty": "唐",
        "type": "诗",
        "rhythmic": "",
        "title": "白鹿寺释迦瑞相诗",
        "preface": "",
        "paragraphs": [
            "无相无亏有相圆，多生檀越种因缘。",
            "三千境见阎浮土，丈六身留兜率天。",
            "绀目辉腾沧海月，玉毫光射宝炉烟。",
            "道人参到非非处，不是丹霞破佛禅。",
            "（《同治湖南通志》二三八《方外志·寺观·益阳县》）。"
        ],
        "notes": "",
        "id": "842dde87913aeaeeb401dedb27b3d249"
    },
    {
        "author": "裴休",
        "dynasty": "唐",
        "type": "诗",
        "rhythmic": "",
        "title": "白水洞飞泉",
        "preface": "",
        "paragraphs": [
            "灵泉何太高，北斗想可挹。",
            "凌日五色云，直偪千仞急。",
            "白虹下饮涧，寒剑倚天立。",
            "闪电不得瞬，长雷无敢蛰。",
            "万丈石崖坼，一道林峦湿。",
            "险偪飞泻坠，冷心山鬼泣。",
            "须当截海去，浊浪不相入。",
            "（见乾隆十二年刊张雄图纂《长沙府志》卷四五、光绪《湖南通志》卷四《山川》二。",
            "）。"
        ],
        "notes": "",
        "id": "47dc70650cbfc0a913ab86c77cf8a4d8"
    },
    {
        "author": "裴休",
        "dynasty": "唐",
        "type": "诗",
        "rhythmic": "",
        "title": "延庆化城寺",
        "preface": "",
        "paragraphs": [
            "平生志在野云深，建立精蓝大用心。",
            "须达买园充圣地，祗陁施树不收金。",
            "鸣钟尚息刀轮苦，下击三涂地狱音。",
            "为报往来游玩者，园林常住勿相侵。",
            "（见道光五年刊方履篯编《河内县志》卷二十）（〖1〗《河内县志》云此诗石刻为正书，在河内悬，题下署裴相公诗，诗末题一行：「唐长兴四年癸巳主僧惠□立石。",
            "」县志作者附跋云：「裴公美本济源人，常读书野寺中，兹化城寺近其所居，故亦勒其诗。",
            "然考此诗殊不似唐人作，疑即梵徒托名为也。",
            "」今按：此跋既谓裴休为邻县人，有作诗可能，复疑其伪，立论不免抵牾。",
            "石刻既为后唐时立，休亦一生佞佛者，《景德传灯录》至为其立传，此诗与赠希运一诗相类，可决其非后世梵僧所伪撰。",
            "又乾隆五十三年刊《济源县志》卷十六亦收此诗，题作《书留延庆化城寺壁》。",
            "）。"
        ],
        "notes": "",
        "id": "e7ca7d12e9981d4cd640399582ca435c"
    },
    {
        "author": "裴休",
        "dynasty": "唐",
        "type": "诗",
        "rhythmic": "",
        "title": "颂黄陵断际禅师（题拟）",
        "preface": "",
        "paragraphs": [
            "尘劳迥脱事非常，紧把绳头系一场。",
            "不是一番寒彻骨，争得梅花扑鼻香。",
            "（见《大正新修大藏经》第四八册裴休撰《黄陵断际禅师宛陵录》）。"
        ],
        "notes": "",
        "id": "07bf64e2fb009c48a3837b2806dc2930"
    },
    {
        "author": "裴休",
        "dynasty": "唐",
        "type": "诗",
        "rhythmic": "",
        "title": "武林石桥亭",
        "preface": "",
        "paragraphs": [
            "山断石为桥。",
            "（见宋施谔撰《淳祐临安志》残本卷八）（按：影宋蜀刻《张承吉文集》卷八《题天竺寺》有此句。",
            "）。"
        ],
        "notes": "",
        "id": "0463dab479085e0b7ffe6fdbf04aca4e"
    },
    {
        "author": "裴休",
        "dynasty": "唐",
        "type": "诗",
        "rhythmic": "",
        "title": "句 一",
        "preface": "",
        "paragraphs": [
            "雷电下嵩阴。"
        ],
        "notes": "",
        "id": "9b317f8f1aa20fabae4411ffeadf4ef1"
    },
    {
        "author": "裴休",
        "dynasty": "唐",
        "type": "诗",
        "rhythmic": "",
        "title": "句 二",
        "preface": "",
        "paragraphs": [
            "香连隣舍像。",
            "（见《唐诗纪事》卷四九引《酉阳杂俎》）。"
        ],
        "notes": "",
        "id": "fb129492ae6e6a0d7d8fee29ac7d8e25"
    }
]