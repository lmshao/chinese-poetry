[
    {
        "author": "裴光庭",
        "dynasty": "唐",
        "type": "诗",
        "rhythmic": "",
        "title": "奉和御制左丞相说右丞相璟太子少傅乾曜同日上官命都堂赐诗",
        "preface": "",
        "paragraphs": [
            "乐贤闻往诰，褒德偶兹辰。",
            "端揆升元老，师谋择累仁。",
            "紫庭崇让毕，粉署礼容陈。",
            "既荷恩荣旧，俱承宠命新。",
            "天文悬瑞色，圣酒泛华茵。",
            "杂遝喧箫鼓，欢娱洽搢绅。",
            "掖垣招近侍，虚薄[厕]清尘。",
            "共保坚贞节，常期雨露均。"
        ],
        "notes": "",
        "id": "251cd1c721dd605730c9bceffe9fae86"
    }
]