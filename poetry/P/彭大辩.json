[
    {
        "author": "彭大辩",
        "dynasty": "宋",
        "type": "诗",
        "rhythmic": "",
        "title": "大涤洞天留题  其一",
        "preface": "",
        "paragraphs": [
            "潦水才平岸，新篁尽出林。",
            "远山云黛锁，弱草烧痕侵。",
            "覆载乾坤大，桑麻雨露深。",
            "干戈犹未已，袖手且常吟。"
        ],
        "notes": "",
        "id": "574aa80e0c0c21cbe3e3792a11a842af"
    },
    {
        "author": "彭大辩",
        "dynasty": "宋",
        "type": "诗",
        "rhythmic": "",
        "title": "大涤洞天留题  其二",
        "preface": "",
        "paragraphs": [
            "松风到晓声幽微，曲江漏尽天河低。",
            "平明游子出门去，家住葛洪丹井西。"
        ],
        "notes": "",
        "id": "790582d1cbb1b0a4a69f9367b9b9fe3d"
    }
]