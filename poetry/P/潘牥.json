[
    {
        "author": "潘牥",
        "dynasty": "宋",
        "type": "诗",
        "rhythmic": "",
        "title": "元日登九山",
        "preface": "",
        "paragraphs": [
            "不到鳌峰久，重来感物华。",
            "松应添岁寿，梅尚隔年花。",
            "清磬闻朝斗，丹炉借瀹茶。",
            "满城人记节，此日正喧哗。"
        ],
        "notes": "",
        "id": "a0ed78ec41a5dc5e153d9c31dced6bb6"
    },
    {
        "author": "潘牥",
        "dynasty": "宋",
        "type": "诗",
        "rhythmic": "",
        "title": "人日后一日立春",
        "preface": "",
        "paragraphs": [
            "人日才过春日至，薄醪生菜旅亭头。",
            "慈亲鬓发垂垂白，应看诸孙弄土牛。"
        ],
        "notes": "",
        "id": "ac4f2059bf554793c0c633c169e6c800"
    },
    {
        "author": "潘牥",
        "dynasty": "宋",
        "type": "诗",
        "rhythmic": "",
        "title": "重九",
        "preface": "",
        "paragraphs": [
            "才说登山病便苏，老身健得似於菟。",
            "一丝白处潮来往，数点青边山有无。",
            "厌胜诗穷多插菊，驱魔酒恶细看萸。",
            "龙山落帽方真乐，孙盛汝非柏氏图。"
        ],
        "notes": "",
        "id": "a98812c8c37d6caa699b773ab6bdca09"
    },
    {
        "author": "潘牥",
        "dynasty": "宋",
        "type": "诗",
        "rhythmic": "",
        "title": "除夜",
        "preface": "",
        "paragraphs": [
            "屈指头颅三十一，年时又见煮酴酥。",
            "平生自谓妄男子，未死谁甘贱丈夫。",
            "欢逐儿童烧竹爆，自拈秃笔写桃符。",
            "梅花一笑须相领，莫道今吾非故吾。"
        ],
        "notes": "",
        "id": "18cac819cbea0d2c2374b9fc365b598a"
    },
    {
        "author": "潘牥",
        "dynasty": "宋",
        "type": "诗",
        "rhythmic": "",
        "title": "晴",
        "preface": "",
        "paragraphs": [
            "西风一夜与晴期，红日当天烧陆离。",
            "云似败棋无著处，山如宿酒顿醒时。"
        ],
        "notes": "",
        "id": "923e5d7fe79c5601f39b65b894a559c1"
    },
    {
        "author": "潘牥",
        "dynasty": "宋",
        "type": "诗",
        "rhythmic": "",
        "title": "喜晴",
        "preface": "",
        "paragraphs": [
            "久雨淋漓天亦厌，一声霹雳洗层阴。",
            "青山愁似故人面，初日明如烈士心。",
            "扫石安排朝晒药，约僧准备晚听琴。",
            "清宵那更当三五，賸把金樽对月斟。"
        ],
        "notes": "",
        "id": "cf78677376c7fe6654218a69c786434a"
    },
    {
        "author": "潘牥",
        "dynasty": "宋",
        "type": "诗",
        "rhythmic": "",
        "title": "春花秋色",
        "preface": "",
        "paragraphs": [
            "似觉山桃野杏非，耻将浓绿眩群姿。",
            "向天乞入秋风队，兰菊中间入片时。"
        ],
        "notes": "",
        "id": "47de29e74ae0ef0279c6b916556168d2"
    },
    {
        "author": "潘牥",
        "dynasty": "宋",
        "type": "诗",
        "rhythmic": "",
        "title": "梅花  其一",
        "preface": "",
        "paragraphs": [
            "柴门尽日少蹄轮，坐对横窗数点春。",
            "心向雪中偏暴白，影来月下亦精神。",
            "十分洗尽铅华相，百劫修来贞洁身。",
            "笑杀唐人风味短，不应唤作弄珠人。"
        ],
        "notes": "",
        "id": "274f0aade7c05a7d857de3fbaa0a25d1"
    },
    {
        "author": "潘牥",
        "dynasty": "宋",
        "type": "诗",
        "rhythmic": "",
        "title": "梅花  其二",
        "preface": "",
        "paragraphs": [
            "偷得湖斋半日闲，有梅此地即孤山。",
            "瘦边似我腰全沈，白处怜渠鬓亦潘。",
            "惟有竹君同所好，岂容蝶使戏其间。",
            "调羹莫作儿童语，老眼相看在岁寒。"
        ],
        "notes": "",
        "id": "c8ff8bbeb760ff0a50666047204b94c4"
    },
    {
        "author": "潘牥",
        "dynasty": "宋",
        "type": "诗",
        "rhythmic": "",
        "title": "梅花  其三",
        "preface": "",
        "paragraphs": [
            "老梅手植几何年，一见风标姑射仙。",
            "特地留为滕六伴，笑他大欠曲生缘。",
            "孤高直是难谐俗，开落从渠莫问天。",
            "座上诸公醒亦醉，对花起舞藉花眠。"
        ],
        "notes": "",
        "id": "2a5a2210bc08c0499f6751c8c1ca39ae"
    },
    {
        "author": "潘牥",
        "dynasty": "宋",
        "type": "诗",
        "rhythmic": "",
        "title": "梅花  其四",
        "preface": "",
        "paragraphs": [
            "昨夜花神有底忙，先教踏白入南邦。",
            "冷将双眼窥春破，肯把孤心受雪降。",
            "松弟得兄呼最长，竹君取友叹无双。",
            "月宵试看尤清绝，一在梢头一在窗。"
        ],
        "notes": "",
        "id": "1b5cfcf9a9e41a0a41385dab417fb8fa"
    },
    {
        "author": "潘牥",
        "dynasty": "宋",
        "type": "诗",
        "rhythmic": "",
        "title": "九月梅",
        "preface": "",
        "paragraphs": [
            "洒扫东篱具菊杯，仙翁折送几枝梅。",
            "绝怜绿萼才先去，能与黄花作伴开。",
            "造物定应无顷刻，未霜早自有春回。",
            "穷山似汝真何数，幸被诗人拈出来。"
        ],
        "notes": "",
        "id": "5ea61221d898e28c8aa7e8c8c1be4021"
    },
    {
        "author": "潘牥",
        "dynasty": "宋",
        "type": "诗",
        "rhythmic": "",
        "title": "用钱买绿萼梅",
        "preface": "",
        "paragraphs": [
            "为爱栽梅废食眠，杖藜行尽几山巅。",
            "因贪雪后横窗影，那用朝来籴米钱。",
            "穷鬼揶揄争笑我，诗翁邂逅亦欣然。",
            "花时莫起渊明恨，粪火蹲鸱酌涧泉。"
        ],
        "notes": "",
        "id": "537d9ffa8e61f93697cdc8da8eddb9a1"
    },
    {
        "author": "潘牥",
        "dynasty": "宋",
        "type": "诗",
        "rhythmic": "",
        "title": "落梅",
        "preface": "",
        "paragraphs": [
            "一夜风吹恐不禁，晓来冷落已骎骎。",
            "忍看病鹤和苔啄，空遣饥蜂绕竹寻。",
            "稚子踌躇看不扫，老夫索莫坐微吟。",
            "窗前最是关情处，拾片殷勤嗅掌心。"
        ],
        "notes": "",
        "id": "03e8a480d94dbc827df9aa3315d0725c"
    },
    {
        "author": "潘牥",
        "dynasty": "宋",
        "type": "诗",
        "rhythmic": "",
        "title": "兰花  其一",
        "preface": "",
        "paragraphs": [
            "长身大叶耸丛丛，生处虽殊臭味同。",
            "全带安期溪涧碧，微偷勾漏箭砂红。",
            "闻名久向骚经内，识面翻从要服中。",
            "等是海山闲草木，东皇一顾便春风。"
        ],
        "notes": "",
        "id": "790176b0a8b7fa32e759895c6c69b143"
    },
    {
        "author": "潘牥",
        "dynasty": "宋",
        "type": "诗",
        "rhythmic": "",
        "title": "兰花  其二",
        "preface": "",
        "paragraphs": [
            "闻说吾家又一种，移来远自剑津湾。",
            "叶如壮士冲冠发，花带癯仙辟谷颜。",
            "行辈合推梅以上，交游多在菊之间。",
            "平生我亦好修者，乞取幽兰镇小山。"
        ],
        "notes": "",
        "id": "948b631715795be0f2ca7c0e53b6dff9"
    },
    {
        "author": "潘牥",
        "dynasty": "宋",
        "type": "诗",
        "rhythmic": "",
        "title": "遣人取紫岩剑兰",
        "preface": "",
        "paragraphs": [
            "万里鲸波一苇航，坐移楚畹置吾傍。",
            "叶侵海气三分瘦，花比家山一样香。",
            "灌溉预先收露水，栽培偏爱近朝阳。",
            "莫教晚节侪萧艾，我欲归来结佩囊。"
        ],
        "notes": "",
        "id": "c26bbfbb4ce9cd825ad2536588a4a9e8"
    },
    {
        "author": "潘牥",
        "dynasty": "宋",
        "type": "诗",
        "rhythmic": "",
        "title": "绯桃",
        "preface": "",
        "paragraphs": [
            "一枝才破便精神，直是猩猩血染成。",
            "休逐东风贪结子，玉环早已妒倾城。"
        ],
        "notes": "",
        "id": "73797642c138d462552e2266bcf12aed"
    },
    {
        "author": "潘牥",
        "dynasty": "宋",
        "type": "诗",
        "rhythmic": "",
        "title": "瑞香  其一",
        "preface": "",
        "paragraphs": [
            "爱极愁风雨，移根入画檐。",
            "色过袍样紫，香带蜜脾甜。",
            "密叶团团护，幽枝岁岁添。",
            "芬芳无著处，一月在书签。"
        ],
        "notes": "",
        "id": "f512981941370535324aeb72dea45bf8"
    },
    {
        "author": "潘牥",
        "dynasty": "宋",
        "type": "诗",
        "rhythmic": "",
        "title": "瑞香  其二",
        "preface": "",
        "paragraphs": [
            "瑞香蓓蕾破寒晴，稚子呼为紫素馨。",
            "万斛幽香量不尽，霜风吹送暮天青。"
        ],
        "notes": "",
        "id": "bb2318117c730d4e57fea9f631775172"
    },
    {
        "author": "潘牥",
        "dynasty": "宋",
        "type": "诗",
        "rhythmic": "",
        "title": "梨果",
        "preface": "",
        "paragraphs": [
            "紫轻半百远分贻，正值文园病渴时。",
            "玉液果如孙楚赋，金柯未数上林奇。",
            "断牙颇觉飞泉绕，老态惭非饤玉姿。",
            "无限世间蒸食者，令人那解识檀梨。"
        ],
        "notes": "",
        "id": "d454d1ad74625db3d497d71b0288d384"
    },
    {
        "author": "潘牥",
        "dynasty": "宋",
        "type": "诗",
        "rhythmic": "",
        "title": "牡丹",
        "preface": "",
        "paragraphs": [
            "为爱妖娆恼病怀，翠屏锦幄护香荄。",
            "真教花事从头尽，却把东风满室开。",
            "一缕暗藏金世界，千重高拥玉楼台。",
            "螯汤池馆依然在，游子年年来不来。"
        ],
        "notes": "",
        "id": "1efbb64014768ca483096afb588bc570"
    },
    {
        "author": "潘牥",
        "dynasty": "宋",
        "type": "诗",
        "rhythmic": "",
        "title": "三月晦日剪牡丹",
        "preface": "",
        "paragraphs": [
            "三月三十日，千花余牡丹。",
            "莫辞连夜剪，犹得及春看。",
            "银烛浅深间，金瓶高下安。",
            "洛中全盛日，见说大如盘。"
        ],
        "notes": "",
        "id": "c0e4712f707bad26f8e451b4dd6bd12c"
    },
    {
        "author": "潘牥",
        "dynasty": "宋",
        "type": "诗",
        "rhythmic": "",
        "title": "十月菊  其一",
        "preface": "",
        "paragraphs": [
            "香名不枉入骚坛，最爱霜枝傲岁寒。",
            "切莫逢人叹迟暮，何曾委地有雕残。",
            "人如靖节方堪采，世欠灵均少得餐。",
            "甚矣吾衰闭门坐，篱边自折一枝看。"
        ],
        "notes": "",
        "id": "188d5fbd866a94696964d3f123a0a1ae"
    },
    {
        "author": "潘牥",
        "dynasty": "宋",
        "type": "诗",
        "rhythmic": "",
        "title": "十月菊  其二",
        "preface": "",
        "paragraphs": [
            "先生嗜菊菊中仙，不把东篱博秫田。",
            "九日于中谁不爱，勤餐何可得延年。"
        ],
        "notes": "",
        "id": "89fd448b3f49ce098b9ec127378478ab"
    },
    {
        "author": "潘牥",
        "dynasty": "宋",
        "type": "诗",
        "rhythmic": "",
        "title": "十月菊  其三",
        "preface": "",
        "paragraphs": [
            "夕阳西去一凭栏，眼底黄花自岁寒。",
            "姚魏终皆非正色，请君细把楚骚看。"
        ],
        "notes": "",
        "id": "589f6cb1011d9821ff1965d007991a2c"
    },
    {
        "author": "潘牥",
        "dynasty": "宋",
        "type": "诗",
        "rhythmic": "",
        "title": "十月菊  其四",
        "preface": "",
        "paragraphs": [
            "不染东篱一样黄，枝头琐细白而香。",
            "劳将茉莉相题品，未必莲花似六郎。"
        ],
        "notes": "",
        "id": "fa651d527fcf991c3d89e1d0535920ee"
    },
    {
        "author": "潘牥",
        "dynasty": "宋",
        "type": "诗",
        "rhythmic": "",
        "title": "十月菊  其五",
        "preface": "",
        "paragraphs": [
            "一段风流玉琢成，开从霜后越精神。",
            "休嫌茉莉非吾配，曾见张良似妇人。"
        ],
        "notes": "",
        "id": "7636fddcbe0dc9b935fd4096a4c7f5fc"
    },
    {
        "author": "潘牥",
        "dynasty": "宋",
        "type": "诗",
        "rhythmic": "",
        "title": "芙蓉",
        "preface": "",
        "paragraphs": [
            "为惜艳阳妆，新枝不肯长。",
            "绿深秋后雨，红坼夜来霜。",
            "偏间垂杨畔，多临古岸傍。",
            "年年根蒂在，开谢未渠央。"
        ],
        "notes": "",
        "id": "2758b5ac42df1bc1c44a60c197c3b0f1"
    },
    {
        "author": "潘牥",
        "dynasty": "宋",
        "type": "诗",
        "rhythmic": "",
        "title": "松",
        "preface": "",
        "paragraphs": [
            "柯伐移来得得长，想渠历晋复经唐。",
            "惯于岩畔谙风雨，可与人间作栋梁。",
            "二室七仙同守护，千杉万桧任低昂。",
            "向来诸葛祠前柏，此物□□□□□。"
        ],
        "notes": "",
        "id": "5001791e68b6ed116b45b965b0ba0a25"
    },
    {
        "author": "潘牥",
        "dynasty": "宋",
        "type": "诗",
        "rhythmic": "",
        "title": "雷鸣不雨  其一",
        "preface": "",
        "paragraphs": [
            "海激天翻电雹真，苍枝十丈擘为薪。",
            "须臾龙卷他山去，误杀田头望雨人。"
        ],
        "notes": "",
        "id": "d558b6befd8547d0524364b7db67c0c9"
    },
    {
        "author": "潘牥",
        "dynasty": "宋",
        "type": "诗",
        "rhythmic": "",
        "title": "雷鸣不雨  其二",
        "preface": "",
        "paragraphs": [
            "樵子俄从问路回，因言溪谷响如雷。",
            "分明雨怕城中去，只隔前峰不过来。"
        ],
        "notes": "",
        "id": "a7c63c5947bfeb59f93522efa3a45817"
    },
    {
        "author": "潘牥",
        "dynasty": "宋",
        "type": "诗",
        "rhythmic": "",
        "title": "雪  其一",
        "preface": "",
        "paragraphs": [
            "薄暮风吹一片云，可人滕六张吾军。",
            "铺匀世界能平等，补住梅花得十分。",
            "但使一天长玉色，何须双手裂龟纹。",
            "时清果亦多廉叟，委地珠玑若不闻。"
        ],
        "notes": "",
        "id": "3c4a280b1970dd94970b458ac36602c4"
    },
    {
        "author": "潘牥",
        "dynasty": "宋",
        "type": "诗",
        "rhythmic": "",
        "title": "雪  其二",
        "preface": "",
        "paragraphs": [
            "薄暮簷牙雨跳珠，儿童指似雪先驱。",
            "初闻竹上来能密，旋觉梅梢重欲扶。",
            "北地多应三丈许，南州近亦十年无。",
            "此间断缚吴元济，看踏银沙入献俘。"
        ],
        "notes": "",
        "id": "ce39d3c80e30ef9ca955059d9f68fe4a"
    },
    {
        "author": "潘牥",
        "dynasty": "宋",
        "type": "诗",
        "rhythmic": "",
        "title": "登岭  其一",
        "preface": "",
        "paragraphs": [
            "才登西岭路，诗思便能清。",
            "栈道云间没，篮舆壁上行。",
            "遥山时见虎，深谷夏闻鶑。",
            "咫尺名山寺，犹分两日程。"
        ],
        "notes": "",
        "id": "bdd512c7c99ae9f869c40b19ed9068f5"
    },
    {
        "author": "潘牥",
        "dynasty": "宋",
        "type": "诗",
        "rhythmic": "",
        "title": "登岭  其二",
        "preface": "",
        "paragraphs": [
            "黄茅连远近，不见一人行。",
            "信步未知险，回头方可惊。",
            "路由高顶过，云在半腰生。",
            "落日无栖止，飘飘自问程。"
        ],
        "notes": "",
        "id": "eb375f39a9e00fcf1ee54b0f4f3ea34c"
    },
    {
        "author": "潘牥",
        "dynasty": "宋",
        "type": "诗",
        "rhythmic": "",
        "title": "郊行  其一",
        "preface": "",
        "paragraphs": [
            "山色今朝改，溪流昨夜添。",
            "数荷红贴水，一笋绿平簷。",
            "处处闻缫轴，时时见酒帘。",
            "买香諠岳庙，翁媪亦祈签。"
        ],
        "notes": "",
        "id": "54e2b04053b3897c84a0632dabff45e4"
    },
    {
        "author": "潘牥",
        "dynasty": "宋",
        "type": "诗",
        "rhythmic": "",
        "title": "郊行  其二",
        "preface": "",
        "paragraphs": [
            "衰病逢行健，归途未寂寥。",
            "晚山青泼眼，早稻绿平腰。",
            "林旧藏僧寺，溪新架石桥。",
            "松阴田舍古，小立听鸣蜩。"
        ],
        "notes": "",
        "id": "d23cba8dcd4df8ae4d2a93c6edc65353"
    },
    {
        "author": "潘牥",
        "dynasty": "宋",
        "type": "诗",
        "rhythmic": "",
        "title": "郊行  其三",
        "preface": "",
        "paragraphs": [
            "拟欲寻诗取次行，东风放出十分晴。",
            "花时酒旆家家有，蚕月缫车处处鸣。",
            "乍可腰镰从父老，何能手板事公卿。",
            "他年若述逸民传，万一中问有姓名。"
        ],
        "notes": "",
        "id": "a0f362a73bb2cdb0013c2290e4ad23f3"
    },
    {
        "author": "潘牥",
        "dynasty": "宋",
        "type": "诗",
        "rhythmic": "",
        "title": "郊行  其四",
        "preface": "",
        "paragraphs": [
            "野店柴门傍水开，凭栏漱罢一裴回。",
            "云来岭表商量雨，峰绕溪湾物色梅。"
        ],
        "notes": "",
        "id": "ee7a664aaa5beac11c32729fd740d6b7"
    },
    {
        "author": "潘牥",
        "dynasty": "宋",
        "type": "诗",
        "rhythmic": "",
        "title": "郊行雨",
        "preface": "",
        "paragraphs": [
            "出郭忽数里，雨余秋意偏。",
            "远山青入雾，野水白平田。",
            "鹭立斜阳去，牛依古树眠。",
            "不辞泥泞极，即此是丰年。"
        ],
        "notes": "",
        "id": "0de5e4e2d2c3d81d881e4fb9297d8c2c"
    },
    {
        "author": "潘牥",
        "dynasty": "宋",
        "type": "诗",
        "rhythmic": "",
        "title": "江行",
        "preface": "",
        "paragraphs": [
            "急橹鸣鹅鹳，喧滩閙鼓鼙。",
            "风随山曲折，船与浪高低。",
            "春浅霜连夜，天随月半溪。",
            "嵯峨如许石，直欠一镌题。"
        ],
        "notes": "",
        "id": "299c7c842e1778d42f09faf79971ad7b"
    },
    {
        "author": "潘牥",
        "dynasty": "宋",
        "type": "诗",
        "rhythmic": "",
        "title": "江舍",
        "preface": "",
        "paragraphs": [
            "近郭畏嚣尘，移居在水滨。",
            "江山千古意，松竹四时春。",
            "宾客门无禁，诗书笔有神。",
            "何郎好心事，鸥鹭亦相亲。"
        ],
        "notes": "",
        "id": "e75f31dbf17f23082ffa04073a8f4733"
    },
    {
        "author": "潘牥",
        "dynasty": "宋",
        "type": "诗",
        "rhythmic": "",
        "title": "楼",
        "preface": "",
        "paragraphs": [
            "突兀楼居倚碧空，松江西畔太湖中。",
            "天垂十二阑干角，月满三千世界中。"
        ],
        "notes": "",
        "id": "9447baa98e865d445c8e7b6877e1ebdb"
    },
    {
        "author": "潘牥",
        "dynasty": "宋",
        "type": "诗",
        "rhythmic": "",
        "title": "琴  其一",
        "preface": "",
        "paragraphs": [
            "只是寻常操，传来便不同。",
            "初疑声已尽，旋觉曲方中。",
            "清碎如章草，和平似国风。",
            "自从今夕听，吾耳一生聋。"
        ],
        "notes": "",
        "id": "9e39e2b694d1497c01309a6690fbea3f"
    },
    {
        "author": "潘牥",
        "dynasty": "宋",
        "type": "诗",
        "rhythmic": "",
        "title": "琴  其二",
        "preface": "",
        "paragraphs": [
            "操高不救西山死，瓢饮空称陋巷贤。",
            "二调只堪弹我听，不消举此贵人前。"
        ],
        "notes": "",
        "id": "5979774f27f4c6e096db573dfdc8270a"
    },
    {
        "author": "潘牥",
        "dynasty": "宋",
        "type": "诗",
        "rhythmic": "",
        "title": "琴  其三",
        "preface": "",
        "paragraphs": [
            "道人清夜理瑶琴，爱学啼乌啭羽音。",
            "莫把世人工拙论，世人弹耳不弹心。"
        ],
        "notes": "",
        "id": "bd5ad7c13ecd4de2a4794a4430b5c7ef"
    },
    {
        "author": "潘牥",
        "dynasty": "宋",
        "type": "诗",
        "rhythmic": "",
        "title": "剑",
        "preface": "",
        "paragraphs": [
            "并州昔用千金贾，流落人间岁月多。",
            "背有龙文空自宝，世无麟血倩谁磨。"
        ],
        "notes": "",
        "id": "5163a2e9de9188b1017cb199cfcb28a1"
    },
    {
        "author": "潘牥",
        "dynasty": "宋",
        "type": "诗",
        "rhythmic": "",
        "title": "灯",
        "preface": "",
        "paragraphs": [
            "一点无多小似萤，虚堂夜静灭还明。",
            "若教安顿无风处，犹可从容到五更。"
        ],
        "notes": "",
        "id": "68575c138cfdde9ce4567f09098fb523"
    },
    {
        "author": "潘牥",
        "dynasty": "宋",
        "type": "诗",
        "rhythmic": "",
        "title": "百舌",
        "preface": "",
        "paragraphs": [
            "问渠得似山间日，犹自筠笼叫不停。",
            "我亦多言私自省，再三守口要如瓶。"
        ],
        "notes": "",
        "id": "bc778a4a92759f836eb44093b6f7bec5"
    },
    {
        "author": "潘牥",
        "dynasty": "宋",
        "type": "诗",
        "rhythmic": "",
        "title": "代百舌答",
        "preface": "",
        "paragraphs": [
            "祸福无门未可凭，天教有口可无声。",
            "莫嫌口解为身累，雁不能鸣反自烹。"
        ],
        "notes": "",
        "id": "ac77eee0ba160b2920998976f29ee0d5"
    },
    {
        "author": "潘牥",
        "dynasty": "宋",
        "type": "诗",
        "rhythmic": "",
        "title": "子规",
        "preface": "",
        "paragraphs": [
            "一声啼破万山云，我正思归自喜闻。",
            "莫向贵人庭树下，王孙金弹不饶君。"
        ],
        "notes": "",
        "id": "3e79a821a217b6cb05a17fb08a5139ad"
    },
    {
        "author": "潘牥",
        "dynasty": "宋",
        "type": "诗",
        "rhythmic": "",
        "title": "鹊 肥沙",
        "preface": "",
        "paragraphs": [
            "石坡泥浅无虫蚓，小竹才高一尺余。",
            "独自行行无可啄，低头努觜欲何如。"
        ],
        "notes": "",
        "id": "432f4ccb7241f3d2d61d594bc294ce7b"
    },
    {
        "author": "潘牥",
        "dynasty": "宋",
        "type": "诗",
        "rhythmic": "",
        "title": "鹊 晒翅",
        "preface": "",
        "paragraphs": [
            "拣尽南枝与北枝，风吹霜竹叶还稀。",
            "旁人忧喜非吾事，且自梳翎向落晖。"
        ],
        "notes": "",
        "id": "a1a47b6d6ed22d97adaa3af5f1a68aa9"
    },
    {
        "author": "潘牥",
        "dynasty": "宋",
        "type": "诗",
        "rhythmic": "",
        "title": "蜂",
        "preface": "",
        "paragraphs": [
            "今岁分成第几房，刳松为屋蜜为粮。",
            "门临花圃身长逸，架近松窗蜡渐香。",
            "长日去凭双翅远，有时淡染半腰黄。",
            "西园风雨无堪采，待得天晴出未忙。"
        ],
        "notes": "",
        "id": "0f1daf98d12261898cb4db3f82231553"
    },
    {
        "author": "潘牥",
        "dynasty": "宋",
        "type": "诗",
        "rhythmic": "",
        "title": "蝉",
        "preface": "",
        "paragraphs": [
            "秋事遽如许，空山夜已蝉。",
            "多吟清露底，偏傍竹篱边。",
            "翼似霜余叶，声如雨后泉。",
            "儿曹读书罢，贪听不成眠。"
        ],
        "notes": "",
        "id": "7efae5e175ca9863205e667aae6807c2"
    },
    {
        "author": "潘牥",
        "dynasty": "宋",
        "type": "诗",
        "rhythmic": "",
        "title": "渔父  其一",
        "preface": "",
        "paragraphs": [
            "小舟真个白鸥轻，一一鸣榔作阵行。",
            "打得鲜鳞归去早，蓼花深处卖鱼羹。"
        ],
        "notes": "",
        "id": "139148335c5c7a0b281c1f315813b7d2"
    },
    {
        "author": "潘牥",
        "dynasty": "宋",
        "type": "诗",
        "rhythmic": "",
        "title": "渔父  其二",
        "preface": "",
        "paragraphs": [
            "生来一舸镇随身，柳月芦风处处春。",
            "翁自醉眠鱼自乐，无心重理旧丝纶。"
        ],
        "notes": "",
        "id": "09db8d76c5974fb11d21c8c8b35e2d6f"
    },
    {
        "author": "潘牥",
        "dynasty": "宋",
        "type": "诗",
        "rhythmic": "",
        "title": "读道书  其一",
        "preface": "",
        "paragraphs": [
            "道人扫洒一间房，纸帐梅花滋味长。",
            "清晓起来无个事，炉香端简面虚皇。"
        ],
        "notes": "",
        "id": "8f19a813cfa01b6a1e0600480bd22e67"
    },
    {
        "author": "潘牥",
        "dynasty": "宋",
        "type": "诗",
        "rhythmic": "",
        "title": "读道书  其二",
        "preface": "",
        "paragraphs": [
            "道人清晓炷炉薰，岚重衣巾湿露痕。",
            "课罢楞严经一卷，小窗徙倚候啼猿。"
        ],
        "notes": "",
        "id": "0b58a92d3d405b6167e116cae97ee40d"
    },
    {
        "author": "潘牥",
        "dynasty": "宋",
        "type": "诗",
        "rhythmic": "",
        "title": "道士造箓",
        "preface": "",
        "paragraphs": [
            "不见东山谢紫虚，时时独自撚吟须。",
            "常凭香案监抄箓，时点朱砂为订符。",
            "日里惯曾参宝语，夜深梦必入清都。",
            "此心却恐多君事，废了工夫火一铢。"
        ],
        "notes": "",
        "id": "48d43e328c1e5941cd73cc1c5eddac70"
    },
    {
        "author": "潘牥",
        "dynasty": "宋",
        "type": "诗",
        "rhythmic": "",
        "title": "医士",
        "preface": "",
        "paragraphs": [
            "闻君妙得医王诀，我病劳君指下求。",
            "天与一般愚直性，不知何剂可能瘳。"
        ],
        "notes": "",
        "id": "4a0dfc8ab18228eaa808fb77f30229ca"
    },
    {
        "author": "潘牥",
        "dynasty": "宋",
        "type": "诗",
        "rhythmic": "",
        "title": "相士",
        "preface": "",
        "paragraphs": [
            "女娲抟土费工夫，个个生来个个麤。",
            "有底终须还富贵，无时换不得头颅。",
            "若还非我安知我，莫道今吾非故吾。",
            "也要终南分一半，麻衣还肯点头无。"
        ],
        "notes": "",
        "id": "5fe87b30e493ad56b620b6c1e8ddd3dd"
    },
    {
        "author": "潘牥",
        "dynasty": "宋",
        "type": "诗",
        "rhythmic": "",
        "title": "题岳麓寺道乡台",
        "preface": "",
        "paragraphs": [
            "坡仙不谪黄，黄应无雪堂。",
            "道乡不如新，此台无道乡。",
            "青山非其人，山灵能颉颃。",
            "一落名胜手，境与人俱香。",
            "悲吟倚空寂，临眺生慨慷。",
            "道乡不可作，承君不可忘。"
        ],
        "notes": "",
        "id": "f55e82b134bafc7969cad0a95f139764"
    },
    {
        "author": "潘牥",
        "dynasty": "宋",
        "type": "诗",
        "rhythmic": "",
        "title": "宗祀夕",
        "preface": "",
        "paragraphs": [
            "玉天无滓月光寒，霁色分明在露盘。",
            "一夜九重全不寐，时教中使卷帘看。"
        ],
        "notes": "",
        "id": "680a8e1150119052bcd56a1ab1989ee4"
    },
    {
        "author": "潘牥",
        "dynasty": "宋",
        "type": "诗",
        "rhythmic": "",
        "title": "恭谢驾自景灵宫回丞相以下皆簪花",
        "preface": "",
        "paragraphs": [
            "辇路安排看驾回，千官花压帽簷垂。",
            "君王不辍忧勤念，玉貌还如未插时。"
        ],
        "notes": "",
        "id": "356b9d05c0951a62f204cd70373cd9dd"
    },
    {
        "author": "潘牥",
        "dynasty": "宋",
        "type": "诗",
        "rhythmic": "",
        "title": "题陈图南鼾睡图",
        "preface": "",
        "paragraphs": [
            "甲马营中紫气高，属猪人已著黄袍。",
            "此回天下都无事，可是山中睡得牢。"
        ],
        "notes": "",
        "id": "382c095a14de2e7b2f3656188772391b"
    },
    {
        "author": "潘牥",
        "dynasty": "宋",
        "type": "诗",
        "rhythmic": "",
        "title": "涵空阁",
        "preface": "",
        "paragraphs": [
            "危栏贪倚眺，薄暮不能休。",
            "直下疑无地，满前都是秋。",
            "晚山平入画，新月侧当楼。",
            "莫说兴亡事，吟人本白头。"
        ],
        "notes": "",
        "id": "938ffc257de94702389c177713939d0c"
    },
    {
        "author": "潘牥",
        "dynasty": "宋",
        "type": "诗",
        "rhythmic": "",
        "title": "虎丘分韵得落字",
        "preface": "",
        "paragraphs": [
            "急雨成快晴，晚日射□薄。",
            "院静辘轳声，崖古枇杷落。",
            "澄泓有潜鳞，寥廓无归鹤。",
            "明年当挂冠，吾志在丘壑。"
        ],
        "notes": "",
        "id": "13eb64335528aba0622cc07ca9c32b5e"
    },
    {
        "author": "潘牥",
        "dynasty": "宋",
        "type": "诗",
        "rhythmic": "",
        "title": "次陈仲文八月十二夜韵",
        "preface": "",
        "paragraphs": [
            "痴云吹尽月行天，新琢冰轮欠半边。",
            "须信缺中元不缺，便教圆处可长圆。",
            "寒生沙渚雁初下，冷浸纱窗人未眠。",
            "万事虚盈皆此类，几看如镜复如弦。"
        ],
        "notes": "",
        "id": "7216c6cbdf3a0b8bdfa77c1139810dcd"
    },
    {
        "author": "潘牥",
        "dynasty": "宋",
        "type": "诗",
        "rhythmic": "",
        "title": "雪中听緜州邓道士琴",
        "preface": "",
        "paragraphs": [
            "黄冠家万里，忽此动瑶琴。",
            "岁暮多风雪，天涯少信音。",
            "凄凉当日事，寂寞此时心。",
            "我醉君休去，蒲团共夜深。"
        ],
        "notes": "",
        "id": "c378e9cbab710da29835fde95601a7e3"
    },
    {
        "author": "潘牥",
        "dynasty": "宋",
        "type": "诗",
        "rhythmic": "",
        "title": "曹娥庙",
        "preface": "",
        "paragraphs": [
            "一川红涨夕阳波，幼妇碑残锁绿萝。",
            "不止但争三十里，曹瞒元不识曹娥。"
        ],
        "notes": "",
        "id": "c0df5bd27baa4b091e12c447cd5ed2c3"
    },
    {
        "author": "潘牥",
        "dynasty": "宋",
        "type": "诗",
        "rhythmic": "",
        "title": "书赵知院墨梅后",
        "preface": "",
        "paragraphs": [
            "疏蘂暗藏春意足，横枝老阅岁华深。",
            "广平能赋君能画，总是平生铁石人。"
        ],
        "notes": "",
        "id": "2c28f695e5d8225fd75b8c106abb4a67"
    },
    {
        "author": "潘牥",
        "dynasty": "宋",
        "type": "诗",
        "rhythmic": "",
        "title": "英烈夫人",
        "preface": "",
        "paragraphs": [
            "淮海艳姬毛惜惜，蛾眉有此万人英。",
            "恨无匕首学秦女，向使裹头真杲卿。",
            "玉骨花颜城下土，冰魂雪魄史间名。",
            "古今无限要金者，歌舞筵中过一生。"
        ],
        "notes": "",
        "id": "9bf18268d3ce8d74eb96353098dafef7"
    },
    {
        "author": "潘牥",
        "dynasty": "宋",
        "type": "诗",
        "rhythmic": "",
        "title": "茶  其一",
        "preface": "",
        "paragraphs": [
            "透屋松风蠏眼汤，野人纱帽自煎尝。",
            "谏议不分三道印，赵州剩借一瓯香。"
        ],
        "notes": "",
        "id": "9e4606329b7a63dea783d99a6c191aad"
    },
    {
        "author": "潘牥",
        "dynasty": "宋",
        "type": "诗",
        "rhythmic": "",
        "title": "茶  其二",
        "preface": "",
        "paragraphs": [
            "瑞草如梅早占春，谁将龙凤付仙人。",
            "烹来盏内花犹白，浇出胸中不语尘。"
        ],
        "notes": "",
        "id": "8214d7b22dfa8950c8744284ef56c9a5"
    },
    {
        "author": "潘牥",
        "dynasty": "宋",
        "type": "诗",
        "rhythmic": "",
        "title": "茶  其三",
        "preface": "",
        "paragraphs": [
            "豕腹中空暗浪惊，羊肠旋复绕车声。",
            "才看云脚如丝动，便觉诗脾作雪清。",
            "曲糵无功将退舍，蘼芜何罪亦遭烹。",
            "傍人莫讶能句赋，窗下观书眼倍明。"
        ],
        "notes": "",
        "id": "e967ba95264221e7cbacf1ebb241eb92"
    },
    {
        "author": "潘牥",
        "dynasty": "宋",
        "type": "诗",
        "rhythmic": "",
        "title": "茶  其四",
        "preface": "",
        "paragraphs": [
            "不因将军打门惊，瓦釜何从得此声。",
            "谁道枯肠三椀怯，能令俗骨一生清。",
            "鸿渐绝怕膏新绝，党进那知雪水烹。",
            "从此客来真水厄，吾方正酒学泉明。"
        ],
        "notes": "",
        "id": "e9427b3009732b49e02384bec4b44aad"
    },
    {
        "author": "潘牥",
        "dynasty": "宋",
        "type": "诗",
        "rhythmic": "",
        "title": "谢林簿遗庐阜茶芽  其一",
        "preface": "",
        "paragraphs": [
            "谁采匡庐紫玉芽，二千里路到吾家。",
            "砖炉石铫自烹吃，清落诗脾作雪花。"
        ],
        "notes": "",
        "id": "8b8b995e3843c7af9c845f53868d2683"
    },
    {
        "author": "潘牥",
        "dynasty": "宋",
        "type": "诗",
        "rhythmic": "",
        "title": "谢林簿遗庐阜茶芽  其二",
        "preface": "",
        "paragraphs": [
            "向来皇祐最升平，民识犁锄不识兵。",
            "茶向此时还有录，令人长羡蔡端明。"
        ],
        "notes": "",
        "id": "96e78be12d8c1179dcdcbfa053040b8d"
    },
    {
        "author": "潘牥",
        "dynasty": "宋",
        "type": "诗",
        "rhythmic": "",
        "title": "菊花",
        "preface": "",
        "paragraphs": [
            "露叶霜枝矮作团，淡黄残绿故瓓珊。",
            "柴门尽日无人到，独自栽花独自看。"
        ],
        "notes": "",
        "id": "147f9fc238d1312930a79f1070d9c4f9"
    },
    {
        "author": "潘牥",
        "dynasty": "宋",
        "type": "诗",
        "rhythmic": "",
        "title": "山居苦",
        "preface": "",
        "paragraphs": [
            "门外车声寂不哗，数椽净扫小山家。",
            "懒鉏茂叔窗前草，賸种渊明篱下花。",
            "不饮客来还贳酒，长闲饭罢必煎茶。",
            "紫岩堪隠吾偕子，雪后春深蕨已芽。"
        ],
        "notes": "",
        "id": "66b66adbb4c569660c190dfce44ae8b0"
    },
    {
        "author": "潘牥",
        "dynasty": "宋",
        "type": "诗",
        "rhythmic": "",
        "title": "寿士人",
        "preface": "",
        "paragraphs": [
            "花朝清晓雨初收，瑞气祥风满玉楼。",
            "蓬矢重逢三八日，椿龄再祝一千秋。",
            "飞黄去逐冲霄凤，诏紫来从入谷驺。",
            "富贵光荣皆分事，早看名姓动金瓯。"
        ],
        "notes": "",
        "id": "5cf7ed074b044eef6eae5578720b8c0f"
    },
    {
        "author": "潘牥",
        "dynasty": "宋",
        "type": "诗",
        "rhythmic": "",
        "title": "寿翁漕",
        "preface": "",
        "paragraphs": [
            "搀先三日上元前，天产皇家间世才。",
            "台阁久倾红药赋，山川聊为锦衣回。",
            "地分八群尊威节，天遣千花献寿杯。",
            "只恐金瓯名不掩，使星归处是三台。"
        ],
        "notes": "",
        "id": "c9b5502459c7c7da8f1869b2b44007d5"
    },
    {
        "author": "潘牥",
        "dynasty": "宋",
        "type": "诗",
        "rhythmic": "",
        "title": "寿友人",
        "preface": "",
        "paragraphs": [
            "当年崧岳庆生贤，恰在新秋四日前。",
            "万缕水沈燃宝鸭，千钟醽醁酌金船。",
            "冰桃雪藕将陪宴，雨柏霜松莫计年。",
            "金鼎若容负薪水，亦令鸡犬得神仙。"
        ],
        "notes": "",
        "id": "f7dd45e134fa16b4ac8b9bf2eb6747e9"
    },
    {
        "author": "潘牥",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "竹才生便直，梅到死犹香。"
        ],
        "notes": "",
        "id": "8e2837a649bc0888bd4ce539c6efadcd"
    },
    {
        "author": "潘牥",
        "dynasty": "宋",
        "type": "诗",
        "rhythmic": "",
        "title": "存目",
        "preface": "",
        "paragraphs": [
            "诗题：沣陵旅店首句：一郭依稀隔渡头。"
        ],
        "notes": "",
        "id": "8fd187645b6ae02cb0e57c98da100603"
    }
]