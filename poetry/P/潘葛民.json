[
    {
        "author": "潘葛民",
        "dynasty": "宋",
        "type": "诗",
        "rhythmic": "",
        "title": "休洗红",
        "preface": "",
        "paragraphs": [
            "休洗红，洗多红色浅。",
            "不似妾挼蓝，挼蓝手先染。",
            "蓝深如妾心，郎心红不禁。",
            "去去趁春华，封侯早还家。",
            "愿作兔丝蔓，莫学菖蒲花。"
        ],
        "notes": "",
        "id": "9a4ff31760912a011ff1c2c3e4d2c26a"
    },
    {
        "author": "潘葛民",
        "dynasty": "宋",
        "type": "诗",
        "rhythmic": "",
        "title": "蝴蝶花",
        "preface": "",
        "paragraphs": [
            "风光白日长，蝴蝶飞过墙。",
            "飞飞不停去何忙，墙外谁家菜花黄。",
            "出门不知南陌路，心随蝴蝶寻郎处。"
        ],
        "notes": "",
        "id": "bd31d46fccae88b2a64caf532aa5d0a3"
    }
]