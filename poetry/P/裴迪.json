[
    {
        "author": "裴迪",
        "dynasty": "唐",
        "type": "诗",
        "rhythmic": "",
        "title": "青龙寺昙壁上人院集",
        "preface": "",
        "paragraphs": [
            "灵境信为绝，法堂出尘氛。",
            "自然成高致，向下看浮云。",
            "迤逦峰岫列，参差闾井分。",
            "林端远堞见，风末疎钟闻。",
            "吾师久禅寂，在世超人群。"
        ],
        "notes": "",
        "id": "8fbdb7134f3c5800c13164af2f451832"
    },
    {
        "author": "裴迪",
        "dynasty": "唐",
        "type": "诗",
        "rhythmic": "",
        "title": "青雀歌",
        "preface": "",
        "paragraphs": [
            "动息自适性，不曾妄与燕雀群。",
            "幸忝鹓鸾早相识，何时提携致青云。"
        ],
        "notes": "",
        "id": "454d462f54500e802bfdd10873f345a4"
    },
    {
        "author": "裴迪",
        "dynasty": "唐",
        "type": "诗",
        "rhythmic": "",
        "title": "游感化寺昙兴上人山院",
        "preface": "",
        "paragraphs": [
            "不远灞陵边，安居向十年。",
            "入门穿竹径，留客听山泉。",
            "鸟啭深林里，心闲落照前。",
            "浮名竟何益，从此愿栖禅。"
        ],
        "notes": "",
        "id": "e861d9728b632418b3d8f56fb0594d49"
    },
    {
        "author": "裴迪",
        "dynasty": "唐",
        "type": "诗",
        "rhythmic": "",
        "title": "夏日过青龙寺谒操禅师",
        "preface": "",
        "paragraphs": [
            "安禅一室内，左右竹亭幽。",
            "有法知不染，无言谁敢酬。",
            "鸟飞争向夕，蝉噪已先秋。",
            "烦暑自兹适，清凉何所求。"
        ],
        "notes": "",
        "id": "150d505c64f26a11c1d26615d727af97"
    },
    {
        "author": "裴迪",
        "dynasty": "唐",
        "type": "诗",
        "rhythmic": "",
        "title": "春日与王右丞过新昌里访吕逸人不遇",
        "preface": "",
        "paragraphs": [
            "恨不逢君出荷蓑，青松白屋更无他。",
            "陶令五男曾不有，蒋生三径枉相过。",
            "芙蓉曲沼春流满，薜荔成帷晚霭多。",
            "闻说桃源好迷客，不如高卧眄庭柯。"
        ],
        "notes": "",
        "id": "9d450ad35382bb565d84a0d9b0f2b073"
    },
    {
        "author": "裴迪",
        "dynasty": "唐",
        "type": "诗",
        "rhythmic": "",
        "title": "辋川集二十首 孟城坳",
        "preface": "",
        "paragraphs": [
            "结庐古城下，时登古城上。",
            "古城非畴昔，今人自来往。"
        ],
        "notes": "",
        "id": "644f9258bc3342ea4e404c85297d89ac"
    },
    {
        "author": "裴迪",
        "dynasty": "唐",
        "type": "诗",
        "rhythmic": "",
        "title": "辋川集二十首 华子冈",
        "preface": "",
        "paragraphs": [
            "落日松风起，还家草露晞。",
            "云光侵履迹，山翠拂人衣。"
        ],
        "notes": "",
        "id": "5e740cff828232be6531ae2f19849223"
    },
    {
        "author": "裴迪",
        "dynasty": "唐",
        "type": "诗",
        "rhythmic": "",
        "title": "辋川集二十首 文杏馆",
        "preface": "",
        "paragraphs": [
            "迢迢文杏馆，跻攀日已屡。",
            "南岭与北湖，前看复回顾。"
        ],
        "notes": "",
        "id": "36f9eafebe16fe76e25a8f3b070ed0b5"
    },
    {
        "author": "裴迪",
        "dynasty": "唐",
        "type": "诗",
        "rhythmic": "",
        "title": "辋川集二十首 斤竹岭",
        "preface": "",
        "paragraphs": [
            "明流纡且直，绿筿密复深。",
            "一径通山路，行歌望旧岑。"
        ],
        "notes": "",
        "id": "ee92ab548fc358bf736c70dd4ed923f0"
    },
    {
        "author": "裴迪",
        "dynasty": "唐",
        "type": "诗",
        "rhythmic": "",
        "title": "辋川集二十首 鹿柴",
        "preface": "",
        "paragraphs": [
            "日夕见寒山，便为独往客。",
            "不知深林事，但有麏麚迹。"
        ],
        "notes": "",
        "id": "26d76f93f1a803342340497523224552"
    },
    {
        "author": "裴迪",
        "dynasty": "唐",
        "type": "诗",
        "rhythmic": "",
        "title": "辋川集二十首 木兰柴",
        "preface": "",
        "paragraphs": [
            "苍苍落日时，鸟声乱谿水。",
            "缘谿路转深，幽兴何时已。"
        ],
        "notes": "",
        "id": "6e6b525adbf573fb877a1b45899587b3"
    },
    {
        "author": "裴迪",
        "dynasty": "唐",
        "type": "诗",
        "rhythmic": "",
        "title": "辋川集二十首 茱萸沜",
        "preface": "",
        "paragraphs": [
            "飘香乱椒桂，布叶间檀栾。",
            "云日虽回照，森沈犹自寒。"
        ],
        "notes": "",
        "id": "d76cbe5b22b3aec35c1d122176acdca2"
    },
    {
        "author": "裴迪",
        "dynasty": "唐",
        "type": "诗",
        "rhythmic": "",
        "title": "辋川集二十首 宫槐陌",
        "preface": "",
        "paragraphs": [
            "门前宫槐陌，是向欹湖道。",
            "秋来山雨多，落叶无人扫。"
        ],
        "notes": "",
        "id": "0417a850d0d52e6ebf16b13969c5ac92"
    },
    {
        "author": "裴迪",
        "dynasty": "唐",
        "type": "诗",
        "rhythmic": "",
        "title": "辋川集二十首 临湖亭",
        "preface": "",
        "paragraphs": [
            "当轩弥滉漾，孤月正裴回。",
            "谷口猨声发，风传入户来。"
        ],
        "notes": "",
        "id": "9350b62ab46fed7ce396b52f78f4c9e4"
    },
    {
        "author": "裴迪",
        "dynasty": "唐",
        "type": "诗",
        "rhythmic": "",
        "title": "辋川集二十首 南垞",
        "preface": "",
        "paragraphs": [
            "孤舟信一泊，南垞湖水岸。",
            "落日下崦嵫，清波殊淼漫。"
        ],
        "notes": "",
        "id": "c3fa9cbf182f08f1c66282d978b974b8"
    },
    {
        "author": "裴迪",
        "dynasty": "唐",
        "type": "诗",
        "rhythmic": "",
        "title": "辋川集二十首 欹湖",
        "preface": "",
        "paragraphs": [
            "空阔湖水广，青荧天色同。",
            "舣舟一长啸，四面来清风。"
        ],
        "notes": "",
        "id": "6003cfd30192a16e924ed866179c03d2"
    },
    {
        "author": "裴迪",
        "dynasty": "唐",
        "type": "诗",
        "rhythmic": "",
        "title": "辋川集二十首 柳浪",
        "preface": "",
        "paragraphs": [
            "映池同一色，逐吹散如丝。",
            "结阴既得地，何谢陶家时。"
        ],
        "notes": "",
        "id": "d1262ed6dca855ec73c5de92cbfdadea"
    },
    {
        "author": "裴迪",
        "dynasty": "唐",
        "type": "诗",
        "rhythmic": "",
        "title": "辋川集二十首 栾家濑",
        "preface": "",
        "paragraphs": [
            "濑声喧极浦，沿涉向南津。",
            "泛泛鸥凫渡，时时欲近人。"
        ],
        "notes": "",
        "id": "e147062692c21a9675e3410ecb4e5a0d"
    },
    {
        "author": "裴迪",
        "dynasty": "唐",
        "type": "诗",
        "rhythmic": "",
        "title": "辋川集二十首 金屑泉",
        "preface": "",
        "paragraphs": [
            "萦渟澹不流，金碧如可拾。",
            "迎晨含素华，独往事朝汲。"
        ],
        "notes": "",
        "id": "94ce0771954c27e0c355d760f12bd0f5"
    },
    {
        "author": "裴迪",
        "dynasty": "唐",
        "type": "诗",
        "rhythmic": "",
        "title": "辋川集二十首 白石滩",
        "preface": "",
        "paragraphs": [
            "跂石复临水，弄波情未极。",
            "日下川上寒，浮云澹无色。"
        ],
        "notes": "",
        "id": "9488af99a19ec798590badd891b581ca"
    },
    {
        "author": "裴迪",
        "dynasty": "唐",
        "type": "诗",
        "rhythmic": "",
        "title": "辋川集二十首 北垞",
        "preface": "",
        "paragraphs": [
            "南山北垞下，结宇临欹湖。",
            "每欲采樵去，扁舟出菰蒲。"
        ],
        "notes": "",
        "id": "9f35590bfa27b8177ecbcd964617c879"
    },
    {
        "author": "裴迪",
        "dynasty": "唐",
        "type": "诗",
        "rhythmic": "",
        "title": "辋川集二十首 竹里馆",
        "preface": "",
        "paragraphs": [
            "来过竹里馆，日与道相亲。",
            "出入唯山鸟，幽深无世人。"
        ],
        "notes": "",
        "id": "779e9e7467c269f4f07b3c17047f050e"
    },
    {
        "author": "裴迪",
        "dynasty": "唐",
        "type": "诗",
        "rhythmic": "",
        "title": "辋川集二十首 辛夷坞",
        "preface": "",
        "paragraphs": [
            "绿堤春草合，王孙自留玩/。",
            "况有辛夷花，色与芙蓉乱。"
        ],
        "notes": "",
        "id": "5909c893e7eef563a99fc6073ad29530"
    },
    {
        "author": "裴迪",
        "dynasty": "唐",
        "type": "诗",
        "rhythmic": "",
        "title": "辋川集二十首 漆园",
        "preface": "",
        "paragraphs": [
            "好闲早成性，果此谐宿诺。",
            "今日漆园游，还同庄叟乐。"
        ],
        "notes": "",
        "id": "b2121d5df1185c45b749a2de7416bc61"
    },
    {
        "author": "裴迪",
        "dynasty": "唐",
        "type": "诗",
        "rhythmic": "",
        "title": "辋川集二十首 椒园",
        "preface": "",
        "paragraphs": [
            "丹刺罥人衣，芳香留过客。",
            "幸堪调鼎用，愿君垂采摘。"
        ],
        "notes": "",
        "id": "75fb4759fc808344b727b3c336065c1e"
    },
    {
        "author": "裴迪",
        "dynasty": "唐",
        "type": "诗",
        "rhythmic": "",
        "title": "辋口遇雨忆终南山因献王维",
        "preface": "",
        "paragraphs": [
            "积雨晦空曲，平沙灭浮彩。",
            "辋水去悠悠，南山复何在。"
        ],
        "notes": "",
        "id": "31da407fa78e270449eb911c895a8359"
    },
    {
        "author": "裴迪",
        "dynasty": "唐",
        "type": "诗",
        "rhythmic": "",
        "title": "崔九欲往南山马上口号与别",
        "preface": "",
        "paragraphs": [
            "归山深浅去，须尽丘壑美。",
            "莫学武陵人，暂游桃源里。"
        ],
        "notes": "",
        "id": "36634777db5a36e9a4b84e1811b39414"
    },
    {
        "author": "裴迪",
        "dynasty": "唐",
        "type": "诗",
        "rhythmic": "",
        "title": "与卢员外象过崔处士兴宗林亭",
        "preface": "",
        "paragraphs": [
            "乔柯门里自成阴，散髪窗中曾不簪。",
            "逍遥且喜从吾事，荣宠从来非我心。"
        ],
        "notes": "",
        "id": "2c612b35dd5acfed50ade427f09de957"
    },
    {
        "author": "裴迪",
        "dynasty": "唐",
        "type": "诗",
        "rhythmic": "",
        "title": "西塔寺陆羽茶泉",
        "preface": "",
        "paragraphs": [
            "竟陵西塔寺，踪迹尚空虚。",
            "不独支公住，曾经陆羽居。",
            "草堂荒产蛤，茶井冷生鱼。",
            "一汲清泠水，高风味有余。"
        ],
        "notes": "",
        "id": "ef68b9b8b4205a15c4a316af91b1dcf1"
    }
]