[
    {
        "author": "蒲禹卿",
        "dynasty": "唐",
        "type": "诗",
        "rhythmic": "",
        "title": "题驿门（禹卿会后主东游，上表极谏，及后主被诛，禹卿痛哭，题诗于驿门而遁。雍守捕之，禹卿已还蜀矣。）",
        "preface": "",
        "paragraphs": [
            "我王衔璧远称臣，何事全家幷杀身。",
            "汉舍子婴名尚在，魏封刘禅事独新。",
            "非干大国浑无识，都是中原未有人。",
            "独向长安尽惆怅，力微何路报君亲。",
            "（《鉴诫录》七《陪臣谏》）。"
        ],
        "notes": "",
        "id": "b304f6170336bc8f6d04d0edd737d9c7"
    }
]