[
    {
        "author": "彭芳远",
        "dynasty": "宋",
        "type": "词",
        "rhythmic": "满江红",
        "title": "",
        "preface": "",
        "paragraphs": [
            "愁满关山，又吹得、芦花雪深。",
            "西楼外、天低水涌，龙挟秋吟。",
            "回首人间无此曲，数峰江上落馀音。",
            "似断云、飞絮两悠悠，何处寻。",
            "江南路，晴又阴，声韵改，泪盈襟。",
            "自中郎去后，羽泛商沈。",
            "牛背斜阳添别恨，鸾胶秋月续琴心。",
            "待醉骑、黄鹤度苍寒，霜满林。"
        ],
        "notes": "",
        "id": "ba8c5568ef6be441664ed5291ea02f0d"
    }
]