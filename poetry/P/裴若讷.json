[
    {
        "author": "裴若讷",
        "dynasty": "宋",
        "type": "诗",
        "rhythmic": "",
        "title": "书怀呈江阴军",
        "preface": "",
        "paragraphs": [
            "男儿忧道不忧贫，匣有焦桐箧有文。",
            "却访姑苏台下隐，满船明月一溪云。"
        ],
        "notes": "",
        "id": "8b6d71b359a6169b4295cedd12239efe"
    },
    {
        "author": "裴若讷",
        "dynasty": "宋",
        "type": "诗",
        "rhythmic": "",
        "title": "江阴绝句",
        "preface": "",
        "paragraphs": [
            "紫莼江上是吾家，一叶扁舟一钓车。",
            "何必陶公种鱼法，雨汀烟渚尽生涯。"
        ],
        "notes": "",
        "id": "9babccf88247883b7beab354090f4b1f"
    },
    {
        "author": "裴若讷",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "渔人借问去何处，白酒香甜紫蟹肥。"
        ],
        "notes": "",
        "id": "48ab63aacc6630aa5d28a512705d7e2c"
    }
]