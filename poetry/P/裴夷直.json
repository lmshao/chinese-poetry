[
    {
        "author": "裴夷直",
        "dynasty": "唐",
        "type": "诗",
        "rhythmic": "",
        "title": "献岁书情",
        "preface": "",
        "paragraphs": [
            "白发添双鬓，空宫又一年。",
            "音书鸿不到，梦寐兔空悬。",
            "地远星辰侧，天高雨露偏。",
            "圣期知有感，云海漫相连。"
        ],
        "notes": "",
        "id": "d56d420cec784661d2d4953da23b8718"
    },
    {
        "author": "裴夷直",
        "dynasty": "唐",
        "type": "诗",
        "rhythmic": "",
        "title": "奉和大梁相公重九日军中宴会之什",
        "preface": "",
        "paragraphs": [
            "今古同嘉节，欢娱但异名。",
            "陶公缘绿醑，谢傅为苍生。",
            "酒泛金英丽，诗通玉律清。",
            "何言辞物累，方系万人情。"
        ],
        "notes": "",
        "id": "9e6eac9c8d7028b7f6c03a296077445a"
    },
    {
        "author": "裴夷直",
        "dynasty": "唐",
        "type": "诗",
        "rhythmic": "",
        "title": "奉和大梁相公同张员外重九日宴集",
        "preface": "",
        "paragraphs": [
            "重九思嘉节，追欢从谢公。",
            "酒清欺玉露，菊盛愧金风。",
            "不待秋蟾白，须沈落照红。",
            "更将门下客，酬和管弦中。"
        ],
        "notes": "",
        "id": "e16dd7bdacd2d0a75853b7e96bacad13"
    },
    {
        "author": "裴夷直",
        "dynasty": "唐",
        "type": "诗",
        "rhythmic": "",
        "title": "同乐天中秋夜洛河玩月二首 一",
        "preface": "",
        "paragraphs": [
            "清洛半秋悬璧月，彩船当夕泛银河。",
            "苍龙颔底珠皆没，白帝心边镜乍磨。",
            "海上几时霜雪积，人间此夜管弦多。",
            "须知天地为𬬻意，尽取黄金铸作波。"
        ],
        "notes": "",
        "id": "10129968be1d943dec6b89c5f2a689c2"
    },
    {
        "author": "裴夷直",
        "dynasty": "唐",
        "type": "诗",
        "rhythmic": "",
        "title": "同乐天中秋夜洛河玩月二首 二",
        "preface": "",
        "paragraphs": [
            "不热不寒三五夕，晴川明月正相临。",
            "千珠竞没苍龙颔，一镜高悬白帝心。",
            "几处凄凉缘地远，有时惆怅值云阴。",
            "如何清洛如清昼，共见初升又见沈。"
        ],
        "notes": "",
        "id": "6f1912d025c2d71fe8ffeb91ce09ca37"
    },
    {
        "author": "裴夷直",
        "dynasty": "唐",
        "type": "诗",
        "rhythmic": "",
        "title": "和邢郎中病中重阳强游乐游原",
        "preface": "",
        "paragraphs": [
            "嘉晨令节共陶陶，风景牵情并不劳。",
            "晓日整冠兰室静，秋原骑马菊花高。",
            "晴光一一呈金刹，诗思浸浸逼水曹。",
            "何必销忧凭外物，祗将清韵敌春醪。"
        ],
        "notes": "",
        "id": "3d14b150819411c03c8f41505c64f6e7"
    },
    {
        "author": "裴夷直",
        "dynasty": "唐",
        "type": "诗",
        "rhythmic": "",
        "title": "观淬龙泉劒",
        "preface": "",
        "paragraphs": [
            "欧冶将成器，风胡幸见逢。",
            "发硎思剸玉，投水化为龙。",
            "讵肯藏深匣，终朝用刜钟。",
            "莲花生宝锷，秋日励霜锋。",
            "炼质才三尺，吹毛过百重。",
            "击磨如不倦，提握愿长从。"
        ],
        "notes": "",
        "id": "7580ad59c059d4c1752d50f8488bf08b"
    },
    {
        "author": "裴夷直",
        "dynasty": "唐",
        "type": "诗",
        "rhythmic": "",
        "title": "春色满皇州",
        "preface": "",
        "paragraphs": [
            "寒销山水地，春遍帝王州。",
            "北阙晴光动，南山喜气浮。",
            "夭红粧暖树，急绿走阴沟。",
            "思妇开香阁，王孙上玉楼。",
            "氛氲直城北，骀荡曲江头。",
            "今日灵台下，翻然却是愁。"
        ],
        "notes": "",
        "id": "6c88b1bb578a894544442f923c2ad1c9"
    },
    {
        "author": "裴夷直",
        "dynasty": "唐",
        "type": "诗",
        "rhythmic": "",
        "title": "亚夫碎玉斗",
        "preface": "",
        "paragraphs": [
            "雄谋竟不决，宝玉终不爱。",
            "倏尔霜刃挥，飒然春冰碎。",
            "飞光动旗帜，散响惊环珮。",
            "霜洒绣障前，星流锦筵内。",
            "图王业已失，为虏言空悔。",
            "独有青史中，英风观千载。"
        ],
        "notes": "",
        "id": "d1b06aceed183d0b1cb004e212a70981"
    },
    {
        "author": "裴夷直",
        "dynasty": "唐",
        "type": "诗",
        "rhythmic": "",
        "title": "水亭",
        "preface": "",
        "paragraphs": [
            "岁律行将变，君恩竟未回。",
            "门前即潮水，朝去暮常来。"
        ],
        "notes": "",
        "id": "e70a59cb265b6284f00c3bf41849fbfb"
    },
    {
        "author": "裴夷直",
        "dynasty": "唐",
        "type": "诗",
        "rhythmic": "",
        "title": "扬州寄诸子",
        "preface": "",
        "paragraphs": [
            "千里隔烟波，孤舟宿何处？遥思耿不眠，淮南夜风雨。"
        ],
        "notes": "",
        "id": "7cbcb8ff00720ba72904696188fbea8e"
    },
    {
        "author": "裴夷直",
        "dynasty": "唐",
        "type": "诗",
        "rhythmic": "",
        "title": "酬卢郎中游寺见招不遇",
        "preface": "",
        "paragraphs": [
            "偶出送山客，不知游梵宫。",
            "秋光古松下，谁伴一仙翁。"
        ],
        "notes": "",
        "id": "be85f9f3f8c69d85b2c7f5868164e824"
    },
    {
        "author": "裴夷直",
        "dynasty": "唐",
        "type": "诗",
        "rhythmic": "",
        "title": "寓言",
        "preface": "",
        "paragraphs": [
            "秋树却逢暖，未凋能几时。",
            "何须尚松桂，摇动暂青枝。"
        ],
        "notes": "",
        "id": "01e9de7c35375ea01901a580dba64722"
    },
    {
        "author": "裴夷直",
        "dynasty": "唐",
        "type": "诗",
        "rhythmic": "",
        "title": "唁人丧侍儿",
        "preface": "",
        "paragraphs": [
            "夜情河耿耿，春恨草绵绵。",
            "唯有嫦娥月，从今照墓田。"
        ],
        "notes": "",
        "id": "ff9d515ca3002ddd2128482852fae854"
    },
    {
        "author": "裴夷直",
        "dynasty": "唐",
        "type": "诗",
        "rhythmic": "",
        "title": "席上夜别张主簿",
        "preface": "",
        "paragraphs": [
            "红烛剪还明，绿尊添又满。",
            "不愁前路长，只畏今宵短。"
        ],
        "notes": "",
        "id": "3ebe2e731cdd7796929194ad67377c6e"
    },
    {
        "author": "裴夷直",
        "dynasty": "唐",
        "type": "诗",
        "rhythmic": "",
        "title": "方丈泉",
        "preface": "",
        "paragraphs": [
            "循涯不知浅，见底似非深。",
            "永日无波浪，澄澄照我心。"
        ],
        "notes": "",
        "id": "b758f137a6792773d8d6d20a8ce8d361"
    },
    {
        "author": "裴夷直",
        "dynasty": "唐",
        "type": "诗",
        "rhythmic": "",
        "title": "晚望",
        "preface": "",
        "paragraphs": [
            "日下夕阴长，前山凝积翠。",
            "白鸟一行飞，联联粉书字。"
        ],
        "notes": "",
        "id": "7fff4bc4ee33bd6c8cf5a4d49b1080f1"
    },
    {
        "author": "裴夷直",
        "dynasty": "唐",
        "type": "诗",
        "rhythmic": "",
        "title": "前山",
        "preface": "",
        "paragraphs": [
            "只谓一苍翠，不知犹数重。",
            "晚来云映处，更见两三峰。"
        ],
        "notes": "",
        "id": "3d77efdbf9fdd080424c01c2f28dc259"
    },
    {
        "author": "裴夷直",
        "dynasty": "唐",
        "type": "诗",
        "rhythmic": "",
        "title": "发交州日留题解炼师房",
        "preface": "",
        "paragraphs": [
            "久喜房廊接，今成道路赊。",
            "明朝回首处，此地是天涯。"
        ],
        "notes": "",
        "id": "50911b10589b95c7e69ad39478e01176"
    },
    {
        "author": "裴夷直",
        "dynasty": "唐",
        "type": "诗",
        "rhythmic": "",
        "title": "令和州买松",
        "preface": "",
        "paragraphs": [
            "好觅凌霜质，仍须带雨栽。",
            "须知剖竹日，便是看松来。"
        ],
        "notes": "",
        "id": "6713d42298773cb61ad19a6fbc92500d"
    },
    {
        "author": "裴夷直",
        "dynasty": "唐",
        "type": "诗",
        "rhythmic": "",
        "title": "题断金集后",
        "preface": "",
        "paragraphs": [
            "一览断金集，再悲埋玉人。",
            "牙弦千古绝，珠泪万行新。"
        ],
        "notes": "",
        "id": "0a4ed3563d0b340edb21b04de70fe935"
    },
    {
        "author": "裴夷直",
        "dynasty": "唐",
        "type": "诗",
        "rhythmic": "",
        "title": "晚凉",
        "preface": "",
        "paragraphs": [
            "簷前蔽日多高树，竹下添池有小渠。",
            "山客野僧归去后，晚凉移案独临书。"
        ],
        "notes": "",
        "id": "919f9e10f671e0a388709967d6663412"
    },
    {
        "author": "裴夷直",
        "dynasty": "唐",
        "type": "诗",
        "rhythmic": "",
        "title": "和周侍御洛城雪",
        "preface": "",
        "paragraphs": [
            "天街飞辔踏琼英，四顾全疑在玉京。",
            "一种相如抽秘思，兔园那比凤凰城。"
        ],
        "notes": "",
        "id": "4bd5e4ec6b4f6b8160a210203b4ab26c"
    },
    {
        "author": "裴夷直",
        "dynasty": "唐",
        "type": "诗",
        "rhythmic": "",
        "title": "奉和大梁相公送人二首 一",
        "preface": "",
        "paragraphs": [
            "谢公日日伤离别，又向西堂送阿连。",
            "想到越中秋已尽，镜河应羡月团圆。"
        ],
        "notes": "",
        "id": "819a280cf1eef7f6e838725c67422a5f"
    },
    {
        "author": "裴夷直",
        "dynasty": "唐",
        "type": "诗",
        "rhythmic": "",
        "title": "奉和大梁相公送人二首 二",
        "preface": "",
        "paragraphs": [
            "北津杨柳迎烟绿，南岸阑干映水红。",
            "君到襄阳渡江处，始应回首忆羊公。"
        ],
        "notes": "",
        "id": "46a694a70962783fff720610d0f6f8fb"
    },
    {
        "author": "裴夷直",
        "dynasty": "唐",
        "type": "诗",
        "rhythmic": "",
        "title": "酬唐仁烈相别后喜阻风未发见寄",
        "preface": "",
        "paragraphs": [
            "离心一起泪双流，春浪无情也白头。",
            "风若有知须放去，莫教重别又重愁。"
        ],
        "notes": "",
        "id": "0b10168411624d069794239c6df185b7"
    },
    {
        "author": "裴夷直",
        "dynasty": "唐",
        "type": "诗",
        "rhythmic": "",
        "title": "秦中卧病思归",
        "preface": "",
        "paragraphs": [
            "索索凉风满树头，破窗残月五更秋。",
            "病身归处吴江上，一寸心中万里愁。"
        ],
        "notes": "",
        "id": "b5fc2f0d0697ce5a22de860e0f562d37"
    },
    {
        "author": "裴夷直",
        "dynasty": "唐",
        "type": "诗",
        "rhythmic": "",
        "title": "送王缋",
        "preface": "",
        "paragraphs": [
            "翠羽长将玉树期，偶然飞下肯多时。",
            "翩翩一路岚阴晚，却入青葱宿旧枝。"
        ],
        "notes": "",
        "id": "91e38d83b970548b7a1f54b7e4377c79"
    },
    {
        "author": "裴夷直",
        "dynasty": "唐",
        "type": "诗",
        "rhythmic": "",
        "title": "赠美人琴弦",
        "preface": "",
        "paragraphs": [
            "应从玉指到金徽，万态千情料可知。",
            "今夜灯前湘水怨，殷勤封在七条丝。"
        ],
        "notes": "",
        "id": "ea7ed5d4d54c872308473d0fc727badd"
    },
    {
        "author": "裴夷直",
        "dynasty": "唐",
        "type": "诗",
        "rhythmic": "",
        "title": "病中知皇子陂荷花盛发寄王缋",
        "preface": "",
        "paragraphs": [
            "十里莲塘路不赊，病来帘外是天涯。",
            "烦君四句遥相寄，应得诗中便看花。"
        ],
        "notes": "",
        "id": "4729417781a80710d03ecb4f31d48369"
    },
    {
        "author": "裴夷直",
        "dynasty": "唐",
        "type": "诗",
        "rhythmic": "",
        "title": "戏唐仁烈",
        "preface": "",
        "paragraphs": [
            "自知年几偏应少，先把屠苏不让春。",
            "傥更数年逢此日，还应惆怅羡他人。"
        ],
        "notes": "",
        "id": "e78607806a826b545a4f9adf27cde0fc"
    },
    {
        "author": "裴夷直",
        "dynasty": "唐",
        "type": "诗",
        "rhythmic": "",
        "title": "上下七盘二首 一",
        "preface": "",
        "paragraphs": [
            "斗回山路掩皇州，二载欢娱一望休。",
            "从此万重青嶂合，无因更得重回头。"
        ],
        "notes": "",
        "id": "e6aa9807d312c6cadbe0182460e8f781"
    },
    {
        "author": "裴夷直",
        "dynasty": "唐",
        "type": "诗",
        "rhythmic": "",
        "title": "上下七盘二首 二",
        "preface": "",
        "paragraphs": [
            "商山半月雨漫漫，偶值新晴下七盘。",
            "山似换来天似洗，可怜风日到长安。"
        ],
        "notes": "",
        "id": "037dd359755e9bc0c38f40b8d738eb5b"
    },
    {
        "author": "裴夷直",
        "dynasty": "唐",
        "type": "诗",
        "rhythmic": "",
        "title": "八月十五日夜",
        "preface": "",
        "paragraphs": [
            "去年今夜在商州，还为清光上驿楼。",
            "宛是依依旧颜色，自怜人换几般愁。"
        ],
        "notes": "",
        "id": "f6300245ab1b12c5a48e426f9bc97ac5"
    },
    {
        "author": "裴夷直",
        "dynasty": "唐",
        "type": "诗",
        "rhythmic": "",
        "title": "南诏朱藤杖",
        "preface": "",
        "paragraphs": [
            "六节南藤色似朱，拄行阶砌胜人扶。",
            "会须将入深山去，倚看云泉作老夫。"
        ],
        "notes": "",
        "id": "eb0f488edca56dd31ddbd78a6716699a"
    },
    {
        "author": "裴夷直",
        "dynasty": "唐",
        "type": "诗",
        "rhythmic": "",
        "title": "夜意",
        "preface": "",
        "paragraphs": [
            "萧疎尽地林无影，浩荡连天月有波。",
            "独立空亭人睡后，洛桥风便水声多。"
        ],
        "notes": "",
        "id": "845a366c0516e58989cce23e2b9ca7e7"
    },
    {
        "author": "裴夷直",
        "dynasty": "唐",
        "type": "诗",
        "rhythmic": "",
        "title": "漫作",
        "preface": "",
        "paragraphs": [
            "月色莫来孤寝处，春风又向别人家。",
            "梁园桃李虽无数，断定今年不看花。"
        ],
        "notes": "",
        "id": "38a0a6ebb60ec60f813db44cdcda6714"
    },
    {
        "author": "裴夷直",
        "dynasty": "唐",
        "type": "诗",
        "rhythmic": "",
        "title": "访刘君",
        "preface": "",
        "paragraphs": [
            "扰扰驰蹄又走轮，五更飞尽九衢尘。",
            "灵芝破观深松院，还有斋时未起人。"
        ],
        "notes": "",
        "id": "c309d573f2a617ef87049808d65a8025"
    },
    {
        "author": "裴夷直",
        "dynasty": "唐",
        "type": "诗",
        "rhythmic": "",
        "title": "杨柳枝词",
        "preface": "",
        "paragraphs": [
            "已作绿丝笼晓日，又成飞絮扑晴波。",
            "隋家不合栽杨柳，长遣行人春恨多。"
        ],
        "notes": "",
        "id": "471915799d0ca263f462cda99332d71d"
    },
    {
        "author": "裴夷直",
        "dynasty": "唐",
        "type": "诗",
        "rhythmic": "",
        "title": "寄杭州崔使君",
        "preface": "",
        "paragraphs": [
            "朝下归来只闭关，羡君高步出人寰。",
            "三年不见尘中事，满眼江涛送雪山。"
        ],
        "notes": "",
        "id": "c851168f9e21e92f22729ddf3633c147"
    },
    {
        "author": "裴夷直",
        "dynasty": "唐",
        "type": "诗",
        "rhythmic": "",
        "title": "穷冬曲江闲步",
        "preface": "",
        "paragraphs": [
            "雪尽南坡鴈北飞，草根春意胜春晖。",
            "曲江永日无人到，独遶寒池又独归。"
        ],
        "notes": "",
        "id": "720e0a32a7c988c207e1a754ed30411f"
    },
    {
        "author": "裴夷直",
        "dynasty": "唐",
        "type": "诗",
        "rhythmic": "",
        "title": "省中题新植双松",
        "preface": "",
        "paragraphs": [
            "端坐高宫起远心，云高水阔共幽沈。",
            "更堂寓直将谁语，自种双松伴夜吟。"
        ],
        "notes": "",
        "id": "c6d12b1d4a169fac83ada14e4c6ec0d6"
    },
    {
        "author": "裴夷直",
        "dynasty": "唐",
        "type": "诗",
        "rhythmic": "",
        "title": "崇山郡",
        "preface": "",
        "paragraphs": [
            "地尽炎荒瘴海头，圣朝今又放驩兜。",
            "交州已在南天外，更过交州四五州。"
        ],
        "notes": "",
        "id": "0cbc6112ad21586e5493d00533461b81"
    },
    {
        "author": "裴夷直",
        "dynasty": "唐",
        "type": "诗",
        "rhythmic": "",
        "title": "临水",
        "preface": "",
        "paragraphs": [
            "一见心原断百忧，益知身世两悠悠。",
            "江亭独倚阑干处，人亦无言水自流。"
        ],
        "notes": "",
        "id": "e2a440d987cae38e76246b539fc80357"
    },
    {
        "author": "裴夷直",
        "dynasty": "唐",
        "type": "诗",
        "rhythmic": "",
        "title": "题江上柳寄李使君",
        "preface": "",
        "paragraphs": [
            "桂江南渡无杨柳，见此令人眼暂明。",
            "应学郡中贤太守，依依相向许多情。"
        ],
        "notes": "",
        "id": "e62638cdbd38a125d9135d4f30d99f75"
    },
    {
        "author": "裴夷直",
        "dynasty": "唐",
        "type": "诗",
        "rhythmic": "",
        "title": "江上见月怀古",
        "preface": "",
        "paragraphs": [
            "月上江平夜不风，伏波遗迹半成空。",
            "今宵倍欲悲陵谷，铜柱分明在水中。"
        ],
        "notes": "",
        "id": "a16db51e2a7b713479f3ee5fa29bfa7d"
    },
    {
        "author": "裴夷直",
        "dynasty": "唐",
        "type": "诗",
        "rhythmic": "",
        "title": "鹦鹉",
        "preface": "",
        "paragraphs": [
            "劝尔莫移禽鸟性，翠毛红觜任天真。",
            "如今漫学人言巧，解语终须累尔身。"
        ],
        "notes": "",
        "id": "87a16e8be62d1fb7797b9eff8c70c54f"
    },
    {
        "author": "裴夷直",
        "dynasty": "唐",
        "type": "诗",
        "rhythmic": "",
        "title": "寄婺州李给事二首 一",
        "preface": "",
        "paragraphs": [
            "心尽玉皇恩已远，迹留江郡宦应孤。",
            "不知壮气今何似，犹得凌云贯日无。"
        ],
        "notes": "",
        "id": "89e384f096e9fea148f324629f70a450"
    },
    {
        "author": "裴夷直",
        "dynasty": "唐",
        "type": "诗",
        "rhythmic": "",
        "title": "寄婺州李给事二首 二",
        "preface": "",
        "paragraphs": [
            "瘴鬼翻能念直心，五年相遇不相侵。",
            "目前唯有思君病，无底沧溟未是深。"
        ],
        "notes": "",
        "id": "5d56a52929e41d38f01d3cc9454c4827"
    },
    {
        "author": "裴夷直",
        "dynasty": "唐",
        "type": "诗",
        "rhythmic": "",
        "title": "秋日",
        "preface": "",
        "paragraphs": [
            "六眸龟北凉应早，三足乌南日正长。",
            "常记京关怨摇落，如今目断满林霜。"
        ],
        "notes": "",
        "id": "735740f9485084ee6bce93609a1222d6"
    },
    {
        "author": "裴夷直",
        "dynasty": "唐",
        "type": "诗",
        "rhythmic": "",
        "title": "遣意",
        "preface": "",
        "paragraphs": [
            "梧桐坠露悲先朽，松桂凌霜倚后枯。",
            "不是世间长在物，𫏐分贞脆竟何殊。"
        ],
        "notes": "",
        "id": "f8517f29ff504ae6dda26cf8972d65e0"
    },
    {
        "author": "裴夷直",
        "dynasty": "唐",
        "type": "诗",
        "rhythmic": "",
        "title": "戏酬惟赏上人",
        "preface": "",
        "paragraphs": [
            "师是浮云无著身，我居尘网敢相亲。",
            "应从海上秋风便，偶自飞来不为人。"
        ],
        "notes": "",
        "id": "adb1613cf746c4fcfcd0920cbe5894e0"
    },
    {
        "author": "裴夷直",
        "dynasty": "唐",
        "type": "诗",
        "rhythmic": "",
        "title": "寓言",
        "preface": "",
        "paragraphs": [
            "流水颓阳不暂停，东流西落两无情。",
            "不是世间人自老，古来华发此中生。"
        ],
        "notes": "",
        "id": "e51f18c1c06913477647c610ecf68580"
    },
    {
        "author": "裴夷直",
        "dynasty": "唐",
        "type": "诗",
        "rhythmic": "",
        "title": "忆家",
        "preface": "",
        "paragraphs": [
            "天海相连无尽处，梦魂来往尚应难。",
            "谁言南海无霜雪，试向愁人两鬓看。"
        ],
        "notes": "",
        "id": "0a489f95aa85743e8802bc61b8aed9a4"
    },
    {
        "author": "裴夷直",
        "dynasty": "唐",
        "type": "诗",
        "rhythmic": "",
        "title": "留客",
        "preface": "",
        "paragraphs": [
            "青梅欲熟笋初长，嫩绿新阴遶砌凉。",
            "湖馆翛然无俗客，白衣居士且匡床。"
        ],
        "notes": "",
        "id": "afcbf15e0edd229155611c576b28e8db"
    },
    {
        "author": "裴夷直",
        "dynasty": "唐",
        "type": "诗",
        "rhythmic": "",
        "title": "别蕲春王判官",
        "preface": "",
        "paragraphs": [
            "四十年来[真]久故，三千里外暂相逢。",
            "今日一杯成远别，烟波眇眇恨重重。"
        ],
        "notes": "",
        "id": "6b1b54c75ad12afb135fa4cc956be108"
    },
    {
        "author": "裴夷直",
        "dynasty": "唐",
        "type": "诗",
        "rhythmic": "",
        "title": "将发循州社日于所居馆宴送",
        "preface": "",
        "paragraphs": [
            "浪花如雪叠江风，社过高秋万恨中。",
            "明日便随江燕去，依依俱是故巢空。"
        ],
        "notes": "",
        "id": "9e7aed4e30632c742823e56a655c6c0d"
    }
]