[
    {
        "author": "彭正大",
        "dynasty": "宋",
        "type": "词",
        "rhythmic": "琐寒窗",
        "title": "",
        "preface": "",
        "paragraphs": [
            "千里儒流，称觞此际，梅花三度。",
            "书台最上，健羡一翁如许。",
            "问吴江、别来旧人，当时折柳凭谁语。",
            "但春在芹宫，芳滋兰畹，一帘今雨。",
            "凭阑、凝望处。",
            "有绿水青山，乾坤付与。",
            "百年家谱，曾是斯文宗主。",
            "世间好景相寻，墨客骚人为伴侣。",
            "待西风、桂子重开，又步青云去。"
        ],
        "notes": "",
        "id": "c7b7007bf403e1d2e62a996961c26392"
    }
]