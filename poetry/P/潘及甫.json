[
    {
        "author": "潘及甫",
        "dynasty": "宋",
        "type": "诗",
        "rhythmic": "",
        "title": "送程给事知越州",
        "preface": "",
        "paragraphs": [
            "积年欣慕逸群才，今日皇都喜重陪。",
            "行著绣衣归茂苑，醉搀仙履上蓬莱。",
            "青云有路千峰见，碧海无波万里开。",
            "我欲傍淮先卜筑，隔江招隠望胥台。"
        ],
        "notes": "",
        "id": "1c554414bc9c4c6f4455ebe20759c989"
    },
    {
        "author": "潘及甫",
        "dynasty": "宋",
        "type": "诗",
        "rhythmic": "",
        "title": "送友",
        "preface": "",
        "paragraphs": [
            "聚首浑无益，送君将奈何。",
            "已经贫病后，一任别离多。",
            "鬓发新霜雪，衣裳旧薜萝。",
            "不堪明月夜，挥手唱骊歌。"
        ],
        "notes": "",
        "id": "1a8112abf318b7df275e77732d9583a8"
    }
]