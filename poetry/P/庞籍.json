[
    {
        "author": "庞籍",
        "dynasty": "宋",
        "type": "诗",
        "rhythmic": "",
        "title": "窃闻集贤侍郎政成公暇时出游览因念青社境物之胜长句四韵奉寄",
        "preface": "",
        "paragraphs": [
            "政报公余称雅怀，两城烟树尽楼台。",
            "波通龙口春戏盛，云入山门晓望开。",
            "园馆有诗书命笔，海邦无寇破蛮才。",
            "当时不俟交符印，恨失岚亭展宴罍。"
        ],
        "notes": "",
        "id": "0c7e95259b46b4f1034d5e8e8852741c"
    },
    {
        "author": "庞籍",
        "dynasty": "宋",
        "type": "诗",
        "rhythmic": "",
        "title": "到塞后有怀青社",
        "preface": "",
        "paragraphs": [
            "初到营陵春始回，泱泱风物接梧台。",
            "鱼盐利重通阛盛，筝瑟声和宴席开。",
            "天际肤云连岱色，海中灵药慕仙才。",
            "早知未许身闲去，悔舍尧田石涧来。"
        ],
        "notes": "",
        "id": "1e04a85161e5ea146c9e5939abceeda0"
    },
    {
        "author": "庞籍",
        "dynasty": "宋",
        "type": "诗",
        "rhythmic": "",
        "title": "送余姚知县陈最寺丞",
        "preface": "",
        "paragraphs": [
            "需头章荐重，方底诏除荣。",
            "人比鸣琴令，官参梦马卿。",
            "菰烟吴地景，涛鹭浙江程。",
            "美政应天报，姚虞旧俗清。"
        ],
        "notes": "",
        "id": "b52e2a4f6ce550cc90e6ec7db3b6472d"
    },
    {
        "author": "庞籍",
        "dynasty": "宋",
        "type": "诗",
        "rhythmic": "",
        "title": "记异",
        "preface": "",
        "paragraphs": [
            "冬至子时阳已生，道随阳长物将萌。",
            "星辰赐告铭心骨，愿以宽章辅至平。"
        ],
        "notes": "",
        "id": "c7ca12139a1a83860b5a84abd7bf9aee"
    },
    {
        "author": "庞籍",
        "dynasty": "宋",
        "type": "诗",
        "rhythmic": "",
        "title": "经严子陵钓台作四首  其一",
        "preface": "",
        "paragraphs": [
            "翠岫临寒濑，先生老此中。",
            "钓耕轻万乘，要领戒三公。",
            "入宿星躔动，归来世网空。",
            "何人知此意，千古激浇风。"
        ],
        "notes": "",
        "id": "e802937d3886999164f6437bd80a9f0b"
    },
    {
        "author": "庞籍",
        "dynasty": "宋",
        "type": "诗",
        "rhythmic": "",
        "title": "经严子陵钓台作四首  其二",
        "preface": "",
        "paragraphs": [
            "道闭宁濡足，时平亦括囊。",
            "故人登世帝，清濑自吾乡。",
            "渭叟非真钓，商奴是诈狂。",
            "先生不可问，天外一鸾翔。"
        ],
        "notes": "",
        "id": "245172961b4283e96aa047e6efb32f89"
    },
    {
        "author": "庞籍",
        "dynasty": "宋",
        "type": "诗",
        "rhythmic": "",
        "title": "经严子陵钓台作四首  其三",
        "preface": "",
        "paragraphs": [
            "闻个狂奴足，生平在草莱。",
            "不荣升帝腹，宁自蹋鱼台。",
            "步武中朝下，胼胝故国回。",
            "沧浪重一濯，京雒有尘埃。"
        ],
        "notes": "",
        "id": "3e561ba7380801d84b5dca632e3a7268"
    },
    {
        "author": "庞籍",
        "dynasty": "宋",
        "type": "诗",
        "rhythmic": "",
        "title": "经严子陵钓台作四首  其四",
        "preface": "",
        "paragraphs": [
            "长天杳杳道冥冥，一士孤风达至精。",
            "云若有心应有著，鱼缘轻饵是轻生。",
            "何人楚泽三年放，此地家滩七里清。",
            "应宿将臣皆列士，未将烟水博功名。"
        ],
        "notes": "",
        "id": "c5c6fab83dd975a9b80aec92840fea79"
    },
    {
        "author": "庞籍",
        "dynasty": "宋",
        "type": "诗",
        "rhythmic": "",
        "title": "句  其一",
        "preface": "",
        "paragraphs": [
            "毗耶长者入街初。"
        ],
        "notes": "",
        "id": "d56271810afc91883a95e19f4f3c6d0a"
    },
    {
        "author": "庞籍",
        "dynasty": "宋",
        "type": "诗",
        "rhythmic": "",
        "title": "句  其二",
        "preface": "",
        "paragraphs": [
            "田园贫宰相，图史富书生。"
        ],
        "notes": "",
        "id": "640dfba8e0356f533e8c94e24bbd7a76"
    },
    {
        "author": "庞籍",
        "dynasty": "宋",
        "type": "诗",
        "rhythmic": "",
        "title": "句  其三",
        "preface": "",
        "paragraphs": [
            "巢凤阁边劳远梦，系龙桥下认前题。"
        ],
        "notes": "",
        "id": "218bc38ad687c7aaaf74e4eb894b198d"
    },
    {
        "author": "庞籍",
        "dynasty": "宋",
        "type": "诗",
        "rhythmic": "",
        "title": "句  其四",
        "preface": "",
        "paragraphs": [
            "蜀道盘纡去不迷，故园犹在武阳西。"
        ],
        "notes": "",
        "id": "f62ca7742436a666c16a0e7f5331ebf6"
    }
]