[
    {
        "author": "潘桂",
        "dynasty": "宋",
        "type": "诗",
        "rhythmic": "",
        "title": "比梅三绝  其一",
        "preface": "",
        "paragraphs": [
            "铁肝迂叟秉刚肠，只有梅花可比方。",
            "任意东风染红紫，自留冰雪腊前香。"
        ],
        "notes": "",
        "id": "86741341e4d664850590ed6f4aaf1408"
    },
    {
        "author": "潘桂",
        "dynasty": "宋",
        "type": "诗",
        "rhythmic": "",
        "title": "比梅三绝  其二",
        "preface": "",
        "paragraphs": [
            "功名高并蜀山苍，已矣封州道路长。",
            "岁晚凛然何所似，暗香疏影正昏黄。"
        ],
        "notes": "",
        "id": "36023eab72c854f5909f4a3fcfa08378"
    },
    {
        "author": "潘桂",
        "dynasty": "宋",
        "type": "诗",
        "rhythmic": "",
        "title": "比梅三绝  其三",
        "preface": "",
        "paragraphs": [
            "千枝枯瘁剩残葩，雪虐风饕压不斜。",
            "人道梅花似潘子，如何自不比梅花。"
        ],
        "notes": "",
        "id": "8f8ed31f28ce0f04d456869be8d2cfd2"
    }
]