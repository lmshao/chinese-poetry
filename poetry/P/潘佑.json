[
    {
        "author": "潘佑",
        "dynasty": "唐",
        "type": "诗",
        "rhythmic": "",
        "title": "七岁吟",
        "preface": "",
        "paragraphs": [
            "朝游沧海东，暮归何太速。",
            "祗因骑折白龙腰，谪向人间三十六。"
        ],
        "notes": "",
        "id": "bfee1f21c3ad6a6dabe22f1b0bd6a334"
    },
    {
        "author": "潘佑",
        "dynasty": "唐",
        "type": "诗",
        "rhythmic": "",
        "title": "送许处士坚往茅山",
        "preface": "",
        "paragraphs": [
            "天坛云似雪，玉洞水如琴。",
            "白云与流水，千载清人心。",
            "君携布囊去，路长风满林。",
            "一入华阳洞，千秋那可寻。"
        ],
        "notes": "",
        "id": "a62c9b0e58df336f37178c8f3c93b291"
    },
    {
        "author": "潘佑",
        "dynasty": "唐",
        "type": "诗",
        "rhythmic": "",
        "title": "送人往宣城",
        "preface": "",
        "paragraphs": [
            "江畔送行人，千山生暮氛。",
            "谢安团扇上，为画敬亭云。"
        ],
        "notes": "",
        "id": "79dee14319488258b04ac5ac5e73865f"
    },
    {
        "author": "潘佑",
        "dynasty": "唐",
        "type": "诗",
        "rhythmic": "",
        "title": "失题",
        "preface": "",
        "paragraphs": [
            "谁家旧宅春无主，深院帘垂杏花雨。",
            "香飞绿琐人未归，巢燕承尘默无语。"
        ],
        "notes": "",
        "id": "906fc60df96129edca700bb43b5c4f8e"
    },
    {
        "author": "潘佑",
        "dynasty": "唐",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "劝君此醉直须欢，明朝又是花狼藉。"
        ],
        "notes": "",
        "id": "7c95316a6aa32eb34071f2160b727519"
    },
    {
        "author": "潘佑",
        "dynasty": "唐",
        "type": "诗",
        "rhythmic": "",
        "title": "感怀",
        "preface": "",
        "paragraphs": [
            "幽禽唤杜宇，宿蝶梦庄周。",
            "席地一尊酒，思与元化浮。",
            "但莫孤明月，何必秉烛游。",
            "（〖1〗见《法藏碎金录》卷六。",
            "）。"
        ],
        "notes": "",
        "id": "df452c8fbd50f560ad36c761ff85c31f"
    },
    {
        "author": "潘佑",
        "dynasty": "唐",
        "type": "诗",
        "rhythmic": "",
        "title": "独坐（句）",
        "preface": "",
        "paragraphs": [
            "凝神入混茫，万象成空虚（一作「万有成虚空」。",
            "）（《诗话总龟后集》四三《释氏门》引《法藏碎金》。",
            "又《全五代诗》三一引）（〖1〗《法藏碎金录》卷七收二句，作「凝神入混沌，万法成虚空」。",
            "同书卷六录前一句。",
            "）。"
        ],
        "notes": "",
        "id": "99102139f28d29636919e3af258ce09e"
    },
    {
        "author": "潘佑",
        "dynasty": "唐",
        "type": "诗",
        "rhythmic": "",
        "title": "句 一",
        "preface": "",
        "paragraphs": [
            "直儗将心付杜康。",
            "（见《野客丛书》卷六。",
            "）。"
        ],
        "notes": "",
        "id": "4433c560595c58b4f08f532ed28a5cb6"
    },
    {
        "author": "潘佑",
        "dynasty": "唐",
        "type": "诗",
        "rhythmic": "",
        "title": "句 二",
        "preface": "",
        "paragraphs": [
            "荆溪百里水涵空。",
            "（见《舆地纪胜》卷七《镇江府》。",
            "）（按：《纪胜》录此句，作者为「潘佐」，「佐」为「佑」之误。",
            "潘佑《送人往宣城》，《万首唐人绝句》卷九九、《全唐诗》卷七七〇又收潘佐名下，可证。",
            "）。"
        ],
        "notes": "",
        "id": "d26f0dcc5741648aabdc18469344061c"
    }
]