[
    {
        "author": "裴谞",
        "dynasty": "唐",
        "type": "诗",
        "rhythmic": "",
        "title": "判误书纸背",
        "preface": "",
        "paragraphs": [
            "这畔似那畔，那畔似这畔。",
            "我也不辞与你判，笑杀门前著𫖇汉。"
        ],
        "notes": "",
        "id": "8b1e1e8c79a2d82b6ffff0726b7da1e0"
    },
    {
        "author": "裴谞",
        "dynasty": "唐",
        "type": "诗",
        "rhythmic": "",
        "title": "又判争猫儿状",
        "preface": "",
        "paragraphs": [
            "猫儿不识主，傍家搦老鼠。",
            "两家不须争，将来与裴谞。"
        ],
        "notes": "",
        "id": "3b1d1451ce05df80a9ef5ae3288e697b"
    },
    {
        "author": "裴谞",
        "dynasty": "唐",
        "type": "诗",
        "rhythmic": "",
        "title": "储潭庙",
        "preface": "",
        "paragraphs": [
            "江水上源急如箭，潭北转急令目眩。",
            "中间十里澄漫漫，龙蛇若见若不见。",
            "老农老圃望天语，储潭之神可致雨。",
            "质明斋服躬往奠，牢醴丰洁精诚举。",
            "女巫纷纷堂下儛，色似授兮意似与。",
            "云在山兮风在林，风云忽起潭更深。",
            "气霾祠宇连江阴，朝日不复照翠岑。",
            "回溪口兮櫂清流，好风带雨送到州。",
            "吏人雨立喜再拜，神兮灵兮如献酬。",
            "城上楼兮危架空，登四望兮暗蒙蒙。",
            "不知兮千万里，惠泽愿兮与之同。",
            "我有言兮报匪徐，车骑复往礼如初。",
            "高垣墉兮大其门，洒扫丹雘壮神居。",
            "使过庙者之加敬，酒食货财而有余。",
            "神兮灵，神兮灵，匪享慢，享克诚。"
        ],
        "notes": "",
        "id": "b7b7998880cfa529bf1f86148007d3ab"
    }
]