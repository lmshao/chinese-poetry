[
    {
        "author": "潘朝英",
        "dynasty": "宋",
        "type": "诗",
        "rhythmic": "",
        "title": "题金鼇山如画轩  其一",
        "preface": "",
        "paragraphs": [
            "古木摇阴绿插空，梵宫寂寞草髼松。",
            "可怜昔日掀天事，曾对君王跨六龙。"
        ],
        "notes": "",
        "id": "9813e33b00575baca29ed19215bdb10c"
    },
    {
        "author": "潘朝英",
        "dynasty": "宋",
        "type": "诗",
        "rhythmic": "",
        "title": "题金鼇山如画轩  其二",
        "preface": "",
        "paragraphs": [
            "春潮暮落海门山，百艇齐飞牡蛎滩。",
            "分得鱼虾归野市，满江鸥鹭夕阳闲。"
        ],
        "notes": "",
        "id": "01b2cd1c3573937ae8be805032f67385"
    },
    {
        "author": "潘朝英",
        "dynasty": "宋",
        "type": "诗",
        "rhythmic": "",
        "title": "题金鼇山如画轩  其三",
        "preface": "",
        "paragraphs": [
            "乱壑收云接涨澜，一天风露夜漫漫。",
            "金鼇不动涵坤轴，海月腾空万宇寒。"
        ],
        "notes": "",
        "id": "f8d5ff0951a512294a0670592064dce5"
    },
    {
        "author": "潘朝英",
        "dynasty": "宋",
        "type": "诗",
        "rhythmic": "",
        "title": "题金鼇山如画轩  其四",
        "preface": "",
        "paragraphs": [
            "倦客登临力已疲，高僧故索小窗诗。",
            "江山最好君知否，春去秋来烟雨时。"
        ],
        "notes": "",
        "id": "94601ab1a08db2ad70675b06736c6b1d"
    }
]