[
    {
        "author": "潘希白",
        "dynasty": "宋",
        "type": "诗",
        "rhythmic": "",
        "title": "广德早行",
        "preface": "",
        "paragraphs": [
            "草屦穿篱过，衣湿槿花露。",
            "千里浙东人，今踏江南路。",
            "晓程犹带夜，众星照高树。",
            "家中犹未醒，梦我青云去。"
        ],
        "notes": "",
        "id": "e1a111a8a25e2dad2f94b4f668e53fc0"
    },
    {
        "author": "潘希白",
        "dynasty": "宋",
        "type": "诗",
        "rhythmic": "",
        "title": "送蒋朴之维阳",
        "preface": "",
        "paragraphs": [
            "隋家天子爱扬州，四十离宫取次游。",
            "荆棘久迷秦陇路，柳丝空拂汴河流。",
            "君才清似庾开府，世事难于孙仲谋。",
            "莫为青衫怯骑马，却将风景付闲愁。"
        ],
        "notes": "",
        "id": "1c6673e833dadebab0694d23946227c1"
    },
    {
        "author": "潘希白",
        "dynasty": "宋",
        "type": "诗",
        "rhythmic": "",
        "title": "积霭",
        "preface": "",
        "paragraphs": [
            "积霭收残雨，千峰在小楼。",
            "忽然空远思，野服上渔舟。"
        ],
        "notes": "",
        "id": "81e06921f6e58b1514e30a06991e726f"
    },
    {
        "author": "潘希白",
        "dynasty": "宋",
        "type": "诗",
        "rhythmic": "",
        "title": "入南溪",
        "preface": "",
        "paragraphs": [
            "沙头落月照蓬低，杜宇谁家树底啼。",
            "舟子不知人未起，载将残梦上青溪。"
        ],
        "notes": "",
        "id": "b1d6af22b3c19285edff8fa5060340e2"
    },
    {
        "author": "潘希白",
        "dynasty": "宋",
        "type": "诗",
        "rhythmic": "",
        "title": "凉夜",
        "preface": "",
        "paragraphs": [
            "凉夜无云星自流，池塘促织早知秋。",
            "远更不受重城隔，时逐西风到小楼。"
        ],
        "notes": "",
        "id": "acafd860b8991747ecc28ac9c636cdab"
    },
    {
        "author": "潘希白",
        "dynasty": "宋",
        "type": "诗",
        "rhythmic": "",
        "title": "题云山图",
        "preface": "",
        "paragraphs": [
            "谷口无人烟树迷，雨添新瀑下前溪。",
            "思家只作归程看，疑有春深杜宇啼。"
        ],
        "notes": "",
        "id": "c565da9b54929ff66c5efe26e3e9568f"
    },
    {
        "author": "潘希白",
        "dynasty": "宋",
        "type": "词",
        "rhythmic": "大有",
        "title": "",
        "preface": "",
        "paragraphs": [
            "戏马台前，采花篱下，问岁华、还是重九。",
            "恰归来、南山翠色依旧。",
            "帘栊昨夜听风雨，都不似、登归时候。",
            "一片宋玉情怀，十分卫郎清瘦。",
            "红萸佩、空对酒。",
            "砧杆动微寒，暗欺罗袖。",
            "秋已无多，早是败荷衰柳。",
            "强整帽檐敧侧，曾经向、天涯搔首。",
            "几回忆、故国莼鲈，霜前雁后。"
        ],
        "notes": "",
        "id": "969bedabe6a81f581615f386fe3a2ffa"
    }
]