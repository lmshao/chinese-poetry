[
    {
        "author": "裴漼",
        "dynasty": "唐",
        "type": "诗",
        "rhythmic": "",
        "title": "奉和圣制送张说上集贤学士赐宴",
        "preface": "",
        "paragraphs": [
            "问道图书盛，尊儒礼教兴。",
            "石渠因学广，金殿为贤升。",
            "日月恩光照，风云宠命膺。",
            "谋谟言可范，舟檝事斯凭。",
            "宴喜明时洽，光辉湛露凝。",
            "大哉尧作主，天下颂歌称。"
        ],
        "notes": "",
        "id": "aa41a1dccaeb7cfbe1bd24747e3467cc"
    },
    {
        "author": "裴漼",
        "dynasty": "唐",
        "type": "诗",
        "rhythmic": "",
        "title": "奉和御制旋师喜捷",
        "preface": "",
        "paragraphs": [
            "殊类骄无长，王师示有征。",
            "中军才受律，妖寇已亡精。",
            "斩虏还遮塞，绥降更筑城。",
            "从来攻必克，天策振奇兵。"
        ],
        "notes": "",
        "id": "f328794d3f593dfb7a18c63d1ff38125"
    },
    {
        "author": "裴漼",
        "dynasty": "唐",
        "type": "诗",
        "rhythmic": "",
        "title": "奉和御制平胡",
        "preface": "",
        "paragraphs": [
            "玄漠圣恩通，由来书轨同。",
            "忽闻窥月满，相聚寇云中。",
            "庙略占黄气，神兵出绛宫。",
            "将军行逐虏，使者亦和戎。",
            "一举轒辒灭，再麾沙漠空。",
            "直将威禁暴，非用武为雄。",
            "饮至明军礼，醻勋锡武功。",
            "干戈还载戢，文德在唐风。"
        ],
        "notes": "",
        "id": "bfd92198ebdc01296e626689f1fbff15"
    },
    {
        "author": "裴漼",
        "dynasty": "唐",
        "type": "诗",
        "rhythmic": "",
        "title": "奉和圣制龙池篇",
        "preface": "",
        "paragraphs": [
            "乾坤启圣吐龙泉，泉水年年胜一年。",
            "始看鱼跃方成海，即覩飞龙利在天。",
            "洲渚遥将银汉接，楼台直与紫微连。",
            "休气荣光恒不散，悬知此地是神仙。"
        ],
        "notes": "",
        "id": "1ec84037e5613b86f0775303d5458a4e"
    }
]