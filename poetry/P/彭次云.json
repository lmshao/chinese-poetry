[
    {
        "author": "彭次云",
        "dynasty": "宋",
        "type": "诗",
        "rhythmic": "",
        "title": "松石峰",
        "preface": "",
        "paragraphs": [
            "同登云级上危巅，松石嵚崟挂晚烟。",
            "好是回头遥望处，海波如带石如拳。"
        ],
        "notes": "",
        "id": "bb04786c7661a5841848db01eb26ec96"
    },
    {
        "author": "彭次云",
        "dynasty": "宋",
        "type": "诗",
        "rhythmic": "",
        "title": "曾公岩和曾子宣安抚",
        "preface": "",
        "paragraphs": [
            "目击烟霞昼卷舒，披榛敲石得蓬壶。",
            "洞天日月千年久，人世尘埃一点无。",
            "灵药难寻云缥缈，落花不见水萦纡。",
            "使君凤阁翱翔近，谩与东山作画图。"
        ],
        "notes": "",
        "id": "23e76f36ecbdd57db3a0c268c8b461eb"
    },
    {
        "author": "彭次云",
        "dynasty": "宋",
        "type": "诗",
        "rhythmic": "",
        "title": "老君岩次刘谊韵  其一",
        "preface": "",
        "paragraphs": [
            "仙驭凌云去几年，九流空苦道家言。",
            "何人怀古求遗像，岩穴长蒙雨露恩。"
        ],
        "notes": "",
        "id": "8438c611c5b17b7ebd562734c2d97439"
    },
    {
        "author": "彭次云",
        "dynasty": "宋",
        "type": "诗",
        "rhythmic": "",
        "title": "老君岩次刘谊韵  其二",
        "preface": "",
        "paragraphs": [
            "俨然鹤发与龙颜，谁道乘风不复还。",
            "浑俗何须穷变化，或来尘世或云间。"
        ],
        "notes": "",
        "id": "86b57080eb07532fcff32776d2cfa68c"
    }
]