[
    {
        "author": "潘纬",
        "dynasty": "唐",
        "type": "诗",
        "rhythmic": "",
        "title": "中秋月",
        "preface": "",
        "paragraphs": [
            "古今逢此夜，共冀泬㵳明。",
            "岂是月华别，祗应秋气清。",
            "影当中土正，轮对八荒平。",
            "寻客徒留望，璇玑自有程。"
        ],
        "notes": "",
        "id": "2a02d8364c70873a4609911fd0ce1bf0"
    },
    {
        "author": "潘纬",
        "dynasty": "唐",
        "type": "诗",
        "rhythmic": "",
        "title": "琴",
        "preface": "",
        "paragraphs": [
            "客来鸣素琴，惆怅对遗音。",
            "一曲起于古，几人听到今。",
            "尽含风霭远，自泛月烟深。",
            "风续水山操，坐生方外心。"
        ],
        "notes": "",
        "id": "ab9a34285ddfd18bf7272f2390942f8d"
    },
    {
        "author": "潘纬",
        "dynasty": "唐",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "篆经千古涩，影泻一堂寒。"
        ],
        "notes": "",
        "id": "79a2cbd89def558b2def2a0601940450"
    }
]