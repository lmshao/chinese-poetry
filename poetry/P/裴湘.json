[
    {
        "author": "裴湘",
        "dynasty": "宋",
        "type": "诗",
        "rhythmic": "",
        "title": "和气致祥诗",
        "preface": "",
        "paragraphs": [
            "君德奉天道，冲融协太和。",
            "卿云呈瑞早，膏泽应时多。",
            "煦集连枝木，嘉扶异颖禾。",
            "五星还聚井，丹凤更巢阿。",
            "薮泽无遗士，边防久息戈。",
            "黔黎逢至化，稽首载赓歌。"
        ],
        "notes": "",
        "id": "c9b7f3870451e584b14d83c43bf4939f"
    },
    {
        "author": "裴湘",
        "dynasty": "宋",
        "type": "词",
        "rhythmic": "浪淘沙",
        "title": "",
        "preface": "",
        "paragraphs": [
            "万国仰神京。",
            "礼乐纵横。",
            "葱葱佳气锁龙城。",
            "日御明堂天子圣，朝会簪缨。",
            "九陌六街平。",
            "万国充盈。",
            "青楼弦管酒如渑。",
            "别有隋堤烟柳暮，千古含情。"
        ],
        "notes": "",
        "id": "5de8ebcaf56b5363282a6284b65f15d0"
    },
    {
        "author": "裴湘",
        "dynasty": "宋",
        "type": "词",
        "rhythmic": "浪淘沙",
        "title": "",
        "preface": "",
        "paragraphs": [
            "雁塞说并门。",
            "郡枕西汾。",
            "山形高下远相吞。",
            "古寺楼台依碧嶂，烟景遥分。",
            "晋庙锁溪云。",
            "箫鼓仍存。",
            "牛羊斜日自归村。",
            "惟有故城禾黍地，前事消魂。"
        ],
        "notes": "",
        "id": "4efa6216333b33b4782983c2893cc646"
    }
]