[
    {
        "author": "彭举",
        "dynasty": "宋",
        "type": "诗",
        "rhythmic": "",
        "title": "崇恩寺",
        "preface": "",
        "paragraphs": [
            "绀殿肇何年，古雅足幽赏。",
            "嵌空结宝盖，玲珑如绮幌。",
            "诚哉运斤手，巍然阅今曩。",
            "丹碧浮霄汉，斑剥亦苍莽。",
            "境界半村郭，清浄绝尘壤。",
            "谛听万籁寂，时闻松风响。",
            "盛夏此中憩，纳爽思解网。",
            "聊以历三匝，情想为一荡。"
        ],
        "notes": "",
        "id": "1427dd93f3bd47a6745659aa0872a4af"
    },
    {
        "author": "彭举",
        "dynasty": "宋",
        "type": "诗",
        "rhythmic": "",
        "title": "浄居寺",
        "preface": "",
        "paragraphs": [
            "揽胜栖真处，山穷境忽开。",
            "碧澄丹壑水，青叠翠屏苔。",
            "岭树宜高下，溪流当去来。",
            "声光画不得，临此但低徊。"
        ],
        "notes": "",
        "id": "8519f3546067b3573ec8e365f299f899"
    }
]