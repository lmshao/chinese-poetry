[
    {
        "author": "潘孟阳",
        "dynasty": "唐",
        "type": "诗",
        "rhythmic": "",
        "title": "和权载之离合诗",
        "preface": "",
        "paragraphs": [
            "咏歌有离合，永夜观酬荅。",
            "笥中操彩牋，竹简何足编。",
            "意深俱妙绝，心契交情结。",
            "计彼官接联，言初竝清切。",
            "翔集本相随，羽仪良在斯。",
            "烟云竞文藻，因喜玩新诗。"
        ],
        "notes": "",
        "id": "b29a6e824d469e77a3c913e11317ec87"
    },
    {
        "author": "潘孟阳",
        "dynasty": "唐",
        "type": "诗",
        "rhythmic": "",
        "title": "春日雪以回文绝句呈张荐权德舆",
        "preface": "",
        "paragraphs": [
            "春梅杂落雪，发树几花开。",
            "真须尽兴饮，仁里愿同来。"
        ],
        "notes": "",
        "id": "d37ef5a6e2727ef0ba138665825fa7c9"
    },
    {
        "author": "潘孟阳",
        "dynasty": "唐",
        "type": "诗",
        "rhythmic": "",
        "title": "元日和布泽",
        "preface": "",
        "paragraphs": [
            "至德生成泰，咸欢照育恩。",
            "流辉沾万物，布泽在三元。",
            "北阕祥云逈，东方嘉气繁。",
            "青阳初应律，苍玉正临轩。",
            "恩洽因时令，风和比化原。",
            "自慙同草木，无以荅乾坤。"
        ],
        "notes": "",
        "id": "e097038a5630e87d62950c644086cea6"
    }
]