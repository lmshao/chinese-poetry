[
    {
        "author": "裴𫍯",
        "dynasty": "唐",
        "type": "诗",
        "rhythmic": "",
        "title": "南歌子词三首 一",
        "preface": "",
        "paragraphs": [
            "不是厨中丳，争知{炙火=肉}里心。",
            "井边银钏落，展转恨还深。"
        ],
        "notes": "",
        "id": "6f9d6ec541cfc7885ba0e0ea72e0be3b"
    },
    {
        "author": "裴𫍯",
        "dynasty": "唐",
        "type": "诗",
        "rhythmic": "",
        "title": "南歌子词三首 二",
        "preface": "",
        "paragraphs": [
            "不信长相忆，擡头问取天。",
            "风吹荷叶动，无夜不摇莲。"
        ],
        "notes": "",
        "id": "0996911076afbe69fe93e24b7776e825"
    },
    {
        "author": "裴𫍯",
        "dynasty": "唐",
        "type": "诗",
        "rhythmic": "",
        "title": "南歌子词三首 三",
        "preface": "",
        "paragraphs": [
            "簳蜡为红烛，情知不自由。",
            "细丝斜结网，争奈眼相钩。"
        ],
        "notes": "",
        "id": "07c44359ffe9a9fb0e3d979f468fda92"
    },
    {
        "author": "裴𫍯",
        "dynasty": "唐",
        "type": "诗",
        "rhythmic": "",
        "title": "新添声杨柳枝词 一",
        "preface": "",
        "paragraphs": [
            "思量大是恶姻缘，只得相看不得怜。",
            "愿作琵琶槽那畔，得他长抱在胷前。"
        ],
        "notes": "",
        "id": "63d6a373ffb8d9ccd2f555a158b765e0"
    },
    {
        "author": "裴𫍯",
        "dynasty": "唐",
        "type": "诗",
        "rhythmic": "",
        "title": "新添声杨柳枝词 二",
        "preface": "",
        "paragraphs": [
            "独房莲子没人看，偷折莲时命也𢬵。",
            "若有所由来借问，但道偷莲是下官。"
        ],
        "notes": "",
        "id": "ebb4d02829595c9cdfb0d5b323ba9168"
    }
]