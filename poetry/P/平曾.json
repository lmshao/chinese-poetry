[
    {
        "author": "平曾",
        "dynasty": "唐",
        "type": "诗",
        "rhythmic": "",
        "title": "谒李相不遇",
        "preface": "",
        "paragraphs": [
            "老夫三日门前立，珠箔银屏昼不开。",
            "诗卷却抛书袋里，正如闲看华山来。"
        ],
        "notes": "",
        "id": "fe3c4a0c014d024f23939f65ffdf7ac3"
    },
    {
        "author": "平曾",
        "dynasty": "唐",
        "type": "诗",
        "rhythmic": "",
        "title": "留别薛仆射",
        "preface": "",
        "paragraphs": [
            "梯山航海几崎岖，来谒金陵薜大夫。",
            "毛发竖时趋剑戟，衣冠俨处拜冰壶。",
            "诚知两轴非珠玉，深愧三缣恤旅途。",
            "明日过江风景好，不堪回首望勾吴。"
        ],
        "notes": "",
        "id": "3352b148f4fdf8f849dd970260f6b2a2"
    },
    {
        "author": "平曾",
        "dynasty": "唐",
        "type": "诗",
        "rhythmic": "",
        "title": "絷白马诗上薛仆射",
        "preface": "",
        "paragraphs": [
            "白马披鬃练一团，今朝被绊欲行难。",
            "雪中放去空留迹，月下牵来只见鞍。",
            "向北长鸣天外远，临风斜控耳边寒。",
            "自知毛骨还应异，更请孙阳仔细看。"
        ],
        "notes": "",
        "id": "30a111181973b7b0836e4f3196bba30c"
    }
]