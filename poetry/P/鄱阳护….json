[
    {
        "author": "鄱阳护…",
        "dynasty": "宋",
        "type": "词",
        "rhythmic": "望海潮",
        "title": "",
        "preface": "",
        "paragraphs": [
            "云收飞脚，日祛怒暑，新蝉高柳鸣时。",
            "兰佩紫囊，蒲抽碧剑，吴丝两腕双垂。",
            "闻道五陵儿。",
            "蛟龙吼波面，冲碎琉璃。",
            "画鼓声中，锦标争处飐红旗。",
            "使君冠盖追。",
            "正霞翻酒浪，翠敛歌眉。",
            "扇动水风生玉宇，微凉透入单衣。",
            "日暮楚天低。",
            "金蛇掣电漾，千顷霜溪。",
            "宴罢休燃宝蜡，凭月照人归。"
        ],
        "notes": "",
        "id": "09318618d4150de316710dfac0bb6392"
    }
]