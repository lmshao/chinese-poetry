[
    {
        "author": "潘正夫",
        "dynasty": "宋",
        "type": "诗",
        "rhythmic": "",
        "title": "悟性寺",
        "preface": "",
        "paragraphs": [
            "乱山深处出楼台，秋入群松万壑哀。",
            "岚翠逼人清似雾，滩声落石响如雷。"
        ],
        "notes": "",
        "id": "071187761d3e2e714cb129d540be7ee5"
    },
    {
        "author": "潘正夫",
        "dynasty": "宋",
        "type": "诗",
        "rhythmic": "",
        "title": "题惠山",
        "preface": "",
        "paragraphs": [
            "秋风萧瑟浄岩扃，寂寂澄泉可鉴形。",
            "比色未饶先玉乳，试甘应合跨中泠。",
            "梦回春草花犹落，雪洒松窗酒乍醒。",
            "须碾月团三百片，不辞来此汲泓渟。"
        ],
        "notes": "",
        "id": "2b9b80cbdcccd9a83daf8de88426649f"
    },
    {
        "author": "潘正夫",
        "dynasty": "宋",
        "type": "诗",
        "rhythmic": "",
        "title": "澹岩六韵奉呈逊叔侍郎兼寄惠照禅老",
        "preface": "",
        "paragraphs": [
            "祝融之南近湘滨，地出天开戡翠珉。",
            "金阙不关尘世路，丹葩争发洞宫春。",
            "迟留杖履寻真惯，怅望烟萝入梦频。",
            "弈罢空怀烂柯客，云深多失避秦人。",
            "高悬石栈仙风迥，静对岩扉濯色新。",
            "借问时翁与禅伯，如何导往许为邻。"
        ],
        "notes": "",
        "id": "8a7bb6a8ccc8038bc24140658f199c26"
    },
    {
        "author": "潘正夫",
        "dynasty": "宋",
        "type": "诗",
        "rhythmic": "",
        "title": "句",
        "preface": "",
        "paragraphs": [
            "岭开越峤通交趾，路转荆门入九疑。"
        ],
        "notes": "",
        "id": "b83dfff0075f5f8a98433dbb646c0638"
    }
]