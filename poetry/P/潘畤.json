[
    {
        "author": "潘畤",
        "dynasty": "宋",
        "type": "诗",
        "rhythmic": "",
        "title": "咏钓台  其一",
        "preface": "",
        "paragraphs": [
            "不到危台久，重来恰十年。",
            "壮怀今扫尽，遗象只依然。",
            "老我从疎拙，微官合弃捐。",
            "归来营钓艇，长此卧风烟。"
        ],
        "notes": "",
        "id": "f2369a42dade40854590c50c675cfeb0"
    },
    {
        "author": "潘畤",
        "dynasty": "宋",
        "type": "诗",
        "rhythmic": "",
        "title": "咏钓台  其二",
        "preface": "",
        "paragraphs": [
            "古屋颠岩上，荒祠落叶中。",
            "乞灵无俗驾，垂世有高风。",
            "鸟语谷相答，鱼游溪若空。",
            "徘徊欲忘去，船背夕阳红。"
        ],
        "notes": "",
        "id": "f35921e00b444d1140a7ec81979be53c"
    }
]