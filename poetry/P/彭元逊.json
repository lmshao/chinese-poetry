[
    {
        "author": "彭元逊",
        "dynasty": "宋",
        "type": "词",
        "rhythmic": "临江仙",
        "title": "",
        "preface": "",
        "paragraphs": [
            "自结床头麈尾，角巾坐枕孤松。",
            "片云承日过山东。",
            "起听荷叶雨，行受芷花风。",
            "无客同羹莼菜，有人为剥莲蓬。",
            "东墙年少未从容。",
            "何因知我意，吹笛月明中。"
        ],
        "notes": "",
        "id": "c7e6b4c18e652b4ab1a13780d0b3ad6f"
    },
    {
        "author": "彭元逊",
        "dynasty": "宋",
        "type": "词",
        "rhythmic": "临江仙",
        "title": "",
        "preface": "",
        "paragraphs": [
            "红袖乌丝失酒，金钗银烛销春。",
            "柳边桃下复清晨。",
            "帽风回马旋，扇雨拂花情。",
            "白帝空惊旧曲，阳关只梦行人。",
            "碧云何处认芳尘。",
            "紫荆花作荚，青杏核生仁。"
        ],
        "notes": "",
        "id": "3225e26121db875b8b8241d64238a5d7"
    },
    {
        "author": "彭元逊",
        "dynasty": "宋",
        "type": "词",
        "rhythmic": "六丑",
        "title": "",
        "preface": "",
        "paragraphs": [
            "似东风老大，那复有、当时风气。",
            "有情不收，江山身是寄。",
            "浩荡何世。",
            "但忆临官道，暂来不住，便出门千里。",
            "痴心指望回风坠。",
            "扇底相逢，钗头微缀。",
            "他家万条千缕，解遮亭障驿，不隔江水。",
            "瓜洲曾舣，等行人岁岁。",
            "日下长秋，城乌夜起。",
            "帐庐好在春睡。",
            "共飞归湖上，草青无地。",
            "愔愔雨、春心如腻。",
            "欲待化、丰乐楼前，青门都废。",
            "何人念、流落无几。",
            "点点抟作，雪绵松润，为君裛泪。"
        ],
        "notes": "",
        "id": "512fad9120d1cc82e49101632bfebb57"
    },
    {
        "author": "彭元逊",
        "dynasty": "宋",
        "type": "词",
        "rhythmic": "如梦令",
        "title": "",
        "preface": "",
        "paragraphs": [
            "今夜故人独宿。",
            "小雨梨花当屋。",
            "犹有未残枝，轻脆不堪人触。",
            "休触。",
            "休触。",
            "憔悴怕惊郎目。"
        ],
        "notes": "",
        "id": "4044fa5909441bdcaa2bf538cf7e1c66"
    },
    {
        "author": "彭元逊",
        "dynasty": "宋",
        "type": "词",
        "rhythmic": "子夜歌",
        "title": "",
        "preface": "",
        "paragraphs": [
            "视春衫、箧中半在，浥浥酒痕花露。",
            "恨桃李、如风过尽，梦里故人成雾。",
            "临颍美人，秦川公子，晚共何人语。",
            "对人家、花草池台，回首故园咫尺，未成归去。",
            "昨宵听、危弦急管，酒醒不知何处。",
            "飘泊情多，衰迟感易，无限堪怜许。",
            "似尊前眼底，红颜消几寒暑。",
            "年少风流，未谙春事，追与东风赋。",
            "待他年、君老巴山，共君听雨。"
        ],
        "notes": "",
        "id": "4c552d353dade83b583152b81632269e"
    },
    {
        "author": "彭元逊",
        "dynasty": "宋",
        "type": "词",
        "rhythmic": "徵招",
        "title": "",
        "preface": "",
        "paragraphs": [
            "人间无欠秋风处，偏到霜痕月杪。",
            "风雨船篷，日夜风波未了。",
            "忽潮生海立，又天阔、江清欲晓。",
            "孤迥幽深，激扬悲壮，浮沈浩渺。",
            "行路古来难，貂裘敞、匹马关山人老。",
            "锦字未成，寒到君边书到否。",
            "倚门回首，儿女灯前娭笑。",
            "早斟酌、万里封侯，镜迟霜照。"
        ],
        "notes": "",
        "id": "444d5440509c3eef1f6f20ef2e1c8746"
    },
    {
        "author": "彭元逊",
        "dynasty": "宋",
        "type": "词",
        "rhythmic": "忆旧游",
        "title": "",
        "preface": "",
        "paragraphs": [
            "记新楼试酒，上客回车，初识能歌。",
            "几许怜才意，觉援琴意动，授简情多。",
            "青鸾昼下缥缈，烟雾隔轻罗。",
            "还自有人猜，素巾承汗，微影双蛾。",
            "西陂千树雪，欲绝世乘风，下照沧波。",
            "怪倚春憔悴，扁舟月上，草草相过。",
            "少年翰墨相误，幽恨愧星河。",
            "谁为语伶玄，秋风并冷双燕窠。"
        ],
        "notes": "",
        "id": "636c469108c41df190bfe1d07dc26229"
    },
    {
        "author": "彭元逊",
        "dynasty": "宋",
        "type": "词",
        "rhythmic": "月下笛",
        "title": "",
        "preface": "",
        "paragraphs": [
            "江上行人，竹间茅屋，下临深窈。",
            "春风袅袅，翠鬟窥树犹小。",
            "遥迎近倚，归还愿、分付横枝未了。",
            "扁舟却去，中流回首，惊散飞鸟。",
            "重踏新亭屐齿，耿山抱孤城，月来华表。",
            "鸡听人语，隔江相伴歌笑。",
            "壮游历历，同高李、未拟诗成草草。",
            "长桥外，有醒人吹笛，并在霜晓。"
        ],
        "notes": "",
        "id": "c05a9d965786a1bd408195031bd31827"
    },
    {
        "author": "彭元逊",
        "dynasty": "宋",
        "type": "词",
        "rhythmic": "汉宫春",
        "title": "",
        "preface": "",
        "paragraphs": [
            "十日春风，又一番调弄，怕暖愁阴。",
            "夜来风雨，摇得杨柳黄深。",
            "熏篝未断，梦旧寒、浅醉同衾。",
            "便是闻灯见月，看花对酒惊心。",
            "携手满身花影，香物霏霏，露湿罗襟。",
            "笙歌行人归去，回首沈沈。",
            "人间此夜，误春光、一刻千金。",
            "明日问、红巾青鸟，苍苔自拾遗簪。"
        ],
        "notes": "",
        "id": "3c63eed2b6726eed4eda6c179299c3a6"
    },
    {
        "author": "彭元逊",
        "dynasty": "宋",
        "type": "词",
        "rhythmic": "满江红",
        "title": "",
        "preface": "",
        "paragraphs": [
            "翠袖馀寒，早添得、铢衣几重。",
            "何须怪、妍华都谢，更为谁容。",
            "衔尽吴花成鹿苑，人间不恨雨和风。",
            "便一枝、流落到人家，清泪红。",
            "山雾湿，倚熏笼。",
            "垂ぢ叶，鬓酥融。",
            "恨宫云一朵，飞过空同。",
            "白日长闲青鸟在，杨家花落白苹中。",
            "问故人、忍更负东风，尊酒空。"
        ],
        "notes": "",
        "id": "48131bfa6da8093536f0bc7234213e25"
    },
    {
        "author": "彭元逊",
        "dynasty": "宋",
        "type": "词",
        "rhythmic": "玉女迎春慢・玉女迎春",
        "title": "",
        "preface": "",
        "paragraphs": [
            "浅入新年，逢人日、拂拂淡烟无雨。",
            "叶底妖禽自语。",
            "小啄幽香还吐。",
            "东风辛苦，便怕有、踏青人误。",
            "清明寒食，消得渡江，黄翠千缕。",
            "看临小帖宜春，填轻晕湿，碧花生雾。",
            "为说钗头袅袅，系著轻盈不住。",
            "问郎留否。",
            "似昨夜、教成鹦鹉。",
            "走马章台，忆得画眉归去。"
        ],
        "notes": "",
        "id": "d669fc898c49765d29f55a07fd248046"
    },
    {
        "author": "彭元逊",
        "dynasty": "宋",
        "type": "词",
        "rhythmic": "瑞鹧鸪",
        "title": "",
        "preface": "",
        "paragraphs": [
            "东洲游伴寄兰苕。",
            "人日晴时不用招。",
            "微雨来看杨柳色，故人相遇浴龙桥。",
            "愁如春水年年长，老共东风日日消。",
            "几欲作笺无可寄，双鱼犹自等归潮。"
        ],
        "notes": "",
        "id": "c512cfc08907368b81347dd47ac73282"
    },
    {
        "author": "彭元逊",
        "dynasty": "宋",
        "type": "词",
        "rhythmic": "瑞鹧鸪",
        "title": "",
        "preface": "",
        "paragraphs": [
            "背人西去一莺啼。",
            "拍手还惊百舌飞。",
            "浅雨微寒春有思，宿妆残酒欲忺时。",
            "鵁鶄浪起蒲茸暖，翡翠风来柳絮低。",
            "故遣苍头寻杏子，凭肩小语只心知。"
        ],
        "notes": "",
        "id": "90f4dffdf0a424100caae98ecb111ed0"
    },
    {
        "author": "彭元逊",
        "dynasty": "宋",
        "type": "词",
        "rhythmic": "生查子",
        "title": "",
        "preface": "",
        "paragraphs": [
            "痴多故恼人，妆晚翻嫌趣。",
            "只为眼波长，嗔笑娇难触。",
            "春心不肯深，春睡何曾足。",
            "莫待柳花飞，飞去无拘束。"
        ],
        "notes": "",
        "id": "791e3f9dd7fcf77333c025544bb1f740"
    },
    {
        "author": "彭元逊",
        "dynasty": "宋",
        "type": "词",
        "rhythmic": "菩萨蛮",
        "title": "",
        "preface": "",
        "paragraphs": [
            "玉蛇踯躅流光卷。",
            "连珠合沓帘波远。",
            "花动见鱼行。",
            "红裳眩欲倾。",
            "人来惊翡翠。",
            "小鸭惊还睡。",
            "两岸绿阴生。",
            "修廊时听莺。"
        ],
        "notes": "",
        "id": "5a200df4f1c01496a7f375d659960e58"
    },
    {
        "author": "彭元逊",
        "dynasty": "宋",
        "type": "词",
        "rhythmic": "蝶恋花",
        "title": "",
        "preface": "",
        "paragraphs": [
            "日晚游人酥粉涴。",
            "四雨亭前，面面看花坐。",
            "扇拂游蜂青杏堕。",
            "新红一路秋千过。",
            "帘外清歌帘底和。",
            "自理琵琶，不用笙簧佐。",
            "八摺香罗馀碧唾。",
            "路花点笔轻题破。"
        ],
        "notes": "",
        "id": "7d22310ca82d227fcc90411e8bc28c57"
    },
    {
        "author": "彭元逊",
        "dynasty": "宋",
        "type": "词",
        "rhythmic": "蝶恋花",
        "title": "",
        "preface": "",
        "paragraphs": [
            "微雨烧香馀润气，新绿愔愔，乳燕相依睡。",
            "无复卷帘知客意，杨柳更欲因风起。",
            "旧梦苍茫云海际。",
            "强作欢娱，不觉当年似。",
            "曾笑浮花并浪蕊。",
            "如今更惜棠梨子。"
        ],
        "notes": "",
        "id": "e3c6d05df7f86e928dab8e662b92fb21"
    },
    {
        "author": "彭元逊",
        "dynasty": "宋",
        "type": "词",
        "rhythmic": "解佩环・疏影",
        "title": "",
        "preface": "",
        "paragraphs": [
            "江空不渡，恨蘼芜杜若，零落无数。",
            "远道荒寒，婉娩流年，望望美人迟暮。",
            "风烟雨雪阴晴晚，更何须，春风千树。",
            "尽孤城、落木萧萧，日夜江声流去。",
            "日晏山深闻笛，恐他年流落，与子同赋。",
            "事阔心违，交淡媒劳，蔓草沾衣多露。",
            "汀洲窈窕馀醒寐，遗珮浮沈沣浦。",
            "有白鸥淡月，微波寄语，逍遥容与。"
        ],
        "notes": "",
        "id": "4526fbe1aa0a74d3d36830444736a9fa"
    },
    {
        "author": "彭元逊",
        "dynasty": "宋",
        "type": "词",
        "rhythmic": "谒金门",
        "title": "",
        "preface": "",
        "paragraphs": [
            "春一点。",
            "透得酥温玉软。",
            "唇晕睡花连袖染。",
            "嫣红惊绝艳。",
            "日暮飞红扑脸。",
            "翠被夜寒波飐。",
            "梦断锦茵成堕靥。",
            "宫廊微月转。"
        ],
        "notes": "",
        "id": "f8d2ec86e0696adf5b1c6e1811ab7367"
    },
    {
        "author": "彭元逊",
        "dynasty": "宋",
        "type": "词",
        "rhythmic": "隔浦莲近・隔浦莲近拍",
        "title": "",
        "preface": "",
        "paragraphs": [
            "夜寒晴早人起。",
            "见柳知新翠。",
            "撼树试花意。",
            "两蜂狂救堕蕊。",
            "见著羞懒避。",
            "春都在，时节到愁地。",
            "屏间字。",
            "香痕半掏，误期一一曾记。",
            "朱弦谩锁，不会近番慵脆。",
            "强踏秋千似醉里。",
            "扶下，眼花跕跕飞坠。"
        ],
        "notes": "",
        "id": "43c5e4ee0ff7f22b85b699aa8dbc8d45"
    }
]