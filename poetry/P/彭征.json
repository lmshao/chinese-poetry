[
    {
        "author": "彭征",
        "dynasty": "宋",
        "type": "诗",
        "rhythmic": "",
        "title": "真人  其一",
        "preface": "",
        "paragraphs": [
            "白云深处是仙家，清壁飞来瀑布斜。",
            "采药不知归路晚，洞门开遍碧桃花。"
        ],
        "notes": "",
        "id": "11aae489d49f8a9aec745580b06ad271"
    },
    {
        "author": "彭征",
        "dynasty": "宋",
        "type": "诗",
        "rhythmic": "",
        "title": "真人  其二",
        "preface": "",
        "paragraphs": [
            "散髪披襟万仞冈，天池风度碧莲香。",
            "洞云去作人间雨，留下瑶坛月影凉。"
        ],
        "notes": "",
        "id": "563dc4821ea43007f6df3b0b2d84e398"
    },
    {
        "author": "彭征",
        "dynasty": "宋",
        "type": "诗",
        "rhythmic": "",
        "title": "真人  其三",
        "preface": "",
        "paragraphs": [
            "老桂吹香入古瓢，月华如水碧天寥。",
            "酒醒夜半谁惊觉，鹤背仙人紫玉箫。"
        ],
        "notes": "",
        "id": "d569f124bc794103292b56c160c6cc34"
    },
    {
        "author": "彭征",
        "dynasty": "宋",
        "type": "诗",
        "rhythmic": "",
        "title": "真人  其四",
        "preface": "",
        "paragraphs": [
            "山中无历任光阴，梅正开时雪意深。",
            "弹罢蕊珠香满座，天花几个落瑶琴。"
        ],
        "notes": "",
        "id": "861bea3c920461e5f5dc991165d66be1"
    }
]